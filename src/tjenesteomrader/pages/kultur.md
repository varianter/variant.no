---
name: kultur
color: fad2e2
---

<div class="bigText">

Skyhøye markedskrav til kvalitet og omstillingsevne for digitale
tjenestetilbydere, gjør at stadig flere organisasjoner ønsker å bygge
egne utviklingsmiljø. Vi opplever imidlertid at mange ikke evner å
gjøre det på en måte som skaper nødvendig fagutvikling og ledelse.
Samtidig forblir dette ofte en «blind spot» for ledelse under
omstilling. Beste praksiser og teknologi ta organisasjonen et viktig
steg på veien mot bærekraftig utvikling av programvare. Likevel
tilsier all vår erfaring at det å virkelig skape og forvalte gode
produkter over tid forutsetter det vi kaller en utviklingskultur. For
å oppnå dette må vi jobbe bevisst med kultur med utgangspunkt i fagene
– fra team til topp. Variant kan bidra på flere måter, og i hovedsak
gjennom to dimensjoner:

</div>

<div class="wrapper">

Vi har erfarne konsulenter som bryr seg om hvorfor jobben skal
gjøres, hvordan den utføres, og hvordan programvaren utvikles. Når
du samarbeider med slike Varianter, vil de jobbe bevisst med å bygge
kultur nedenfra. Dette gjøres både med å gå foran som gode
praksiseksempler, gjennom veiledning av team, og gjennom omsorg for
hver enkelts arbeidshverdag. Våre konsulenter jobber inkluderende og
transparent med de grepene som er nødvendige for å bygge en god
utviklingskultur og teamhelse. Dette kan være smått og stort – som
det å identifisere strukturkapital som mangler for å kunne bygge
læring, eller fasilitering av sesjoner med mob-programming. Kanskje
er det etablering ukentlig team-demoer for å spre stolthet og
engasjement, eller det å etablere nye rutiner for “Pull Requests”.
Noe er kanskje “techlead-opplegg”. Våre konsulenter er sterke
kulturbærere og vil ta slike initiativ.

Vi jobber også på strategisk nivå opp mot ledelse, og ikke minst
mellomledelse. Veldig ofte mangler utviklingsteam faktiske
rammebetingelser for suksess. Dette kommer gjerne av at
organisasjonen på én side setter krav til teamene som ikke
harmonerer med ønsket kulturutvikling. I Variant har vi kompetanse
til å etablere enhetlige målbilder og strukturelle rammer tilpasset
organisasjonens forutsetninger. Dermed kan vi sørge for en kultur
som gir team og folk tilstrekkelig tillit og autonomi, samtidig som
tryggheten for at organisasjonen beveger seg i ønsket retning
ivaretas.

</div>
