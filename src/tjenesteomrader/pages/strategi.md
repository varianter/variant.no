---
name: strategi
color: 0d0c1b
---

Først tenker du at det er selvsagt. At mer eller mindre dagligdagse sysler,
slik som retningsvalg og beslutninger, forretnings- og leveranseplaner,
ansettelser eller organisasjons-endringer ikke er tilfeldige eller
personavhengige – men velbegrunnede, samkjørte og strategisk forankrete aktiviteter.

Du tar det for gitt at hele organisasjonen på tvers av team og miljøer jobber mot et
felles overordnet målbilde, kundeverdi og forretningsverdi og at de flinke folkene løser
oppgaver som realiserer både samtidig med at den fjelltoppen som er peilet ut som mål,
kommer stadig nærmere.

<div class="bigText">

Som virksomme fagfolk i et mangfold av bransjer, ser vi at
virkeligheten ofte ikke er slik. Mange står i komplekse og krevende
transformasjons- og endringsprosesser, hvor det er krevende nok å
ivareta egne folk, forpliktelser og leveranser. I mangel på kapasitet
eller evne til å se hvordan interne og eksterne innsatsfaktorer
samvirker, blir risikoen stor for at hindringer skapes der muligheter
kunne oppstått.

</div>

<div class="wrapper">

Strategiutvikling tilbyr et strukturert rammeverk for helhetlige
målbilder og valg som alle forstår og evner å navigere etter.
Strategiutvikling er en prosess hvor flinke folk med en rett miks av
faglig, kulturelt og strategisk fokus integreres i hverdagen til
organisasjonen. Derfra utvikles retning, enhet og struktur: Ut fra
eksisterende rammebetingelser og kultur på den ene siden, og
realistiske fremtidsscenarier på den andre.

<strong>Strategiutvikling</strong> hjelper til med å sette fokus og
behandle helheten i det komplekse systemet vi jobber i og med . Når
virksomheten forstås som et system, kan den optimaliseres gjennom
strategier som ikke forblir liggende på styrerommet, men som blir
levendegjort og etterlevd i kulturen.

I Variant har vi “strategiagenter” innenfor prosjektledelse, design
og utvikling. Vi kan bidra på ulike nivå med rådgivning, analyse og
metodikk som samler folk og gjør det enklere å foreta bærekraftige
veivalg for produkter, tjenester og forretning.

</div>

<div class="wrapper">

Les og lær mer om [strategiutvikling i Variant på vår blogg](https://blog.variant.no/strategi/home).

</div>
