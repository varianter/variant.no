---
title: Designer som vil bygge Variant bergen
h1_title: Designer som vil være med å bygge Variant Bergen
slug: designer-som-vil-bygge-variant-bergen
contact_emails: andreas@variant.no, marie@variant.no
meta_title: Vil du være med å bygge Variant Bergen?
meta_description: Vi ser etter en dyktig designer som vil være med å bygge Variant Bergen!
meta_image: https://www.variant.no/images/erfaren_designer_meta_bergen.jpg
---

Kort fortalt, vi ser etter designere som vil være med å utvikle Variant og Bergen. Det er det vi inviterer deg med på, - sammen med flere og sammen med oss.

Er dette noe du blir engasjert av?

## Hvilken personer ser vi etter?

Først og fremst, så ser vi etter deg som blir motivert av å være med å bygge noe opp fra starten. Noen som tørr å utfordre og som ønsker å bidra til å forme Bergenskontoret. Det er mange måter å bygge bedrift på. Noen skinner når det kommer til kulturbygging, andre er faglige ledestjerner, noen drives av salg og noen er flink med rekruttering. Dette er alle viktige bidrag til å bygge Variant Bergen.

I tillegg til dette så ser etter deg som har en god porsjon entusiasme og nysgjerrighet. Våre verdier er åpenhet, raushet og læreglede, og det er viktig at vi alle har verdi- og tankesett som harmonerer med disse.

Vi tror at et åpent fagmiljø vil styrke oss som selskap, samtidig som det beriker kolleger i bransjen, og kunder vi jobber hos. Derfor har vi som mål om å være et synlig og engasjert fagmiljø, i flere kanaler. Om det være seg Meetups, YouTube, podcasts eller Open Source. Læreglede smitter, så du bør være raus med å dele av din egen kompetanse, og kunne hjelpe andre til å gjøre det samme.

## Hvilken designer ser vi etter?

Nå ser vi etter deg som har 2 eller flere år erfaring med design av digitale løsninger. Om du kaller deg ux-designer, interaksjonsdesigner, digital designer eller noe annet, er ikke så viktig. Det betyr mer at du er en som holder deg oppdatert innen design. Vi lever i skjæringspunktet mellom design og utvikling, og derfor tror vi det er en fordel om du har jobbet i kryssfunksjonelle team før. Det er også en fordel om du har jobbet i konsulentbransjen, og kan se muligheter, behov og løsninger hos våre kunder. Om det gjelder teknologi, innovasjon eller produktutvikling.

Vi ønsker å skape et miljø av designere med ulik bakgrunn, fagprofil og styrker og vi ser etter en designer som har jobbet noen år med ett eller flere av følgende områder:

- Design av forretningskritiske digitale løsninger som er inkluderende og som er i henhold til universell utforming
- Strategisk design for å bygge merkevare og nye forretningsstrategier
- Å styrke designprofil og skape helhet mellom nye og eksisterende tjenester/produkter
- Å abstrahere de gode ideene for å lage attraktive og engasjerende løsninger
- Forbedring av brukeropplevelse av eksisterende produkter
- Å bygge forståelse for design som tilnærming ved å holde kurs i designprinsipper og designmetoder
- Prototyping og testing av nye konsepter og ideer.
- Utvikling av designsystem
- Visuell identitet og taktile elementer som brukeren interagerer med
- De små detaljene som gir løsningene wow-effekt
- Å lage den emosjonelle forbindelsen mellom menneskene og de digitale løsningene

## Ansvar og oppgaver

<div class="left blob1"><img alt="Konsentrerte Varianter" src="/images/design-konsentrert.png"/></div>

**_Prosjekter_** - Den aller viktigste faktoren når det kommer til trivsel og faglig utvikling i hverdagen er prosjektet vi jobber på. Derfor er du selv med på å påvirke dette. Om du er interessert i å delta salgsprosessene, eller om det holder å få en telefon når du vurderes til et oppdrag, bestemmer du selv. Du vil jobbe i spennende prosjekter ute hos våre kunder.

**_Læreglede_** - For at vi skal lykkes i å etablere en læreglad kultur er vi helt avhengig av at alle tar ansvar for smittsom faglig utvikling og ønske om å lære.

**_Mulighet til å påvirke_** - Vi er store nok til å vinne gode prosjekter, men likevel små nok til at alle kan være med å påvirke arbeidshverdagen og selskapet. Vi vil høre dine meninger og tanker.

## Det økonomiske

Vi tilstreber åpenhet i alt vårt arbeid. Dette gjør oss forutsigbar med tanke på de ulike insentivene vi tilbyr. Totalt består dette av fastlønn og bonus:

- Lønn. Variant justerer lønn basert på Teknas lønsstatistikk. Dette betyr at hvis du eksempelvis har en [mastergrad fra 2013, vil din startlønn være 954 593](https://www.variant.no/kalkulator?year=2013&degree=master).
- Bonus. Du vil sammen med alle ansatte dele 30% av overskuddet pr kvartal som en resultatbonus.
- Gjennom Medeierskapsprogrammet i Variant [tilbys alle ansatte å kjøpe aksjer](https://blog.variant.no/invitasjon-til-%C3%A5-kj%C3%B8pe-aksjer-i-variant-as-27a29a307cb2) i Variant. Første april hvert år selger selskapet aksjer i selskapet til alle ansatte.

## Hvem er Variant

![Varianter på en takterasse](/images/design-takterasse.png)

Variant er et konsulentselskap av og for mennesker med stor læreglede, som styrer sin egen hverdag enten det er fra hjemmekontor, på kontoret vårt eller ute hos kunde, hvor alle blir sett og hørt, og som er rause med hverandre. Vi er en sammensetting av ulike bakgrunner som har til felles at vi elsker utfordringer hvor design- og teknologikompetanse finner sammen og tar plass i kundens kultur.

Vi tilbyr mer enn rettferdige vilkår, god lønn, samt mulighet til å jobbe på noen skikkelig kule oppdrag sammen med engasjerte kolleger. Vi tar åpenhet til nye høyder og Variant er bygd med transparens som et fundament.

## Liv i Variant

![Workshop med Post-its](/images/design-workshop.png)

Forretningsmodellen vår er enkel: Vi tilbyr flinke folk. Da er det selvsagt at vi må investere i kunnskap. Hverdagen blir mer spennende av å ha et fellesskap som engasjeres av utvikling og hvordan det påvirker hverdagen. Vi har troen på at det du synes er gøy og spennende, er det du skal bruke mest tid på. Styrkebasert tilnærming kaller vi det, som vår eminente kollega Linn, i Oslo, så flott forklarer [i denne bloggposten](https://blog.variant.no/l%C3%A6reglede-i-variant-444e20c6915c).

Som nevnt er vi bygd på åpenhet. Alle har vi mulighet til å delta på salgsmøter og påvirke det som skjer, og ikke minst hvor du skal jobbe. Du får veldig gode vekstforhold til å trives og skinne akkurat slik du ønsker, med knallgode støttespillere rundt deg uavhengig av oppdrag.

En gang i måneden har vi noe vi kaller Variantdag. En “innedag” hvor vi samles for å få faglig påfyll og ikke minst møtes, ha det moro sammen og bli enda bedre kjent. Vi har en sommerfest som vi har valgt å holde uten partner, for å nettopp bli litt bedre kjent og ha fokus på hverandre og vår hverdag.

Når det er sagt er det viktig for Variant at det skal komme husholdet til gode. Vi ønsker ikke overtid. Vi betaler internett hjemme. Legger til rette for trening (om du velger å dra på studio eller oppgradere hjemmetreningen, er opp til deg). Samt at vi reiser på en årlig Varianttur og har julebord med følge. Vi har en fantastisk [håndbok](https://handbook.variant.no/) for å lese litt mer om det meste. (Pro tip: sjekk ut “Andre goder og ytelser”)

Variant er en stolt bærekraftig bedrift, [faktisk er vi blitt Miljøfyrtårn](https://blog.variant.no/b%C3%A6rekraft-kun-for-g%C3%B8y-f7b3c392d9b), som betyr at det er viktig for oss at alle skal trives, få plass og like og gode betingelser. Det betyr også at vi ser spesielt etter oppdrag hvor vi kan bidra til å rette fokus mot en jordklode som skal funke for de som kommer etter oss.

Hvis du ikke er varm i ørene enda, og ønsker å lese enda mer om filosofien og konseptet vårt, er denne godt behandlet i detalj. Det er bare å lene seg tilbake med en god kopp kaffe og dypdykke:

- [Les mer om våre planer for Variant Bergen](https://variant.no/bergen)
- [Åpen og delt kompetansebygging](https://blog.variant.no/aapen-og-delt-kompetansebygging-c229771eee93)
- Tillitsbasert ledelse: [del 1](https://blog.variant.no/tillitsbasert-ledelse-del-1-hva-og-hvorfor-86f6aa485cf9), [del 2](https://blog.variant.no/tillitsbasert-ledelse-del-2-sette-retning-449452fcc6a6)
- [Om lønn](https://blog.variant.no/bonusutbetaling-og-l%C3%B8nnsjusteringer-c6d340f0a6d)

PS: vi har faktisk en veldig hyggelig søknadsprosess, designet for å bli godt kjent, for begge parter. Sjekk ut hva du kan forvente [her](https://handbook.variant.no/prosesser-ansatt#Ansettelse-og-jobbintervju).

## Kontakt

Har du spørsmål eller ønsker å snakke med oss om stillingen? Vi tar gjerne en uforpliktet prat når som helst. Ikke vær redd for å ta kontakt med Andreas (designer i Bergen) eller Tonje (CDO i Trondheim).
