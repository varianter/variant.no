---
title: Erfaren backend-utvikler i Trondheim
h1_title: Erfaren backend-utvikler i Trondheim
slug: erfaren-backend-utvikler-i-trondheim
contact_emails: ewa@variant.no, tv@variant.no
meta_title: Erfaren backendutvikler i Trondheim
meta_description: Vi ser etter en dyktig og erfaren backendutvikler til Variant Trondheim!
meta_image: https://www.variant.no/images/erfaren_backendutvikler_trondheim_meta.png
---

## Vi søker etter deg som vil være med å bygge Variant Trondheim!

Vi ser etter en erfaren utvikler som vil være med og forme et åpent, raust og læreglad konsulentselskap i Trondheim. Det er det vi inviterer deg med på, - sammen med oss.

Variant er et selskap av og for læreglade mennesker, som styrer sin egen hverdag og som er rause med hverandre. I Variant ønsker vi at alle skal bidra til å forme sin egen arbeidplass og hverdag. Vi tar åpenhet til nye høyder og Variant er designet med transparens som et fundament. Til felles har vi at vi elsker utfordringer hvor design- og teknologikompetanse finner sammen og tar plass i kundens kultur.

## Hvem ser vi etter?

Vi ser etter deg som:

- Har over 5 års erfaring med utvikling av digitale tjenester eller produkter
- Er backend- eller fullstack-utvikler, og har jobbet mye med språk som C# eller F#
- Har utviklet løsninger i rammeverk som ASP.NET MVC, og kjørt disse på skytjenester som Azure eller GCP
- Har kjørt tjenester med Docker, bonus hvis dette ble gjort i et Kubernetes-cluster
- Vet hvordan CI/CD pipelines funker, og kan sette opp dette selv i løsninger som Github Actions eller Azure DevOps
- Tar ansvar når du jobber i team, og har erfaring med å veilede andre

Samtidig er ingen noensinne ferdig utlært, og vi legger opp for at du får relevant faglig og personlig utvikling i Variant. Dette garanterer vi med [utviklingsprogrammet vårt RÅ](https://handbook.variant.no/prosesser-raa#RA), som jevnlig følger opp alle i Variant slik at vi forblir flinke konsulenter, og samtidig fortsette å gjøre oss dyktig i faget vårt. For det sistnevnte har vi 11 faggrupper i RÅ, og for backend-utviklere kan vi nevne at vi har egne [faggrupper for .NET, Java og Plattform-utvikling](https://handbook.variant.no/prosesser-raa#Faggrupper).

Det aller viktigste for oss er at du har et ønske om å fortsette å utvikle deg som en dyktig utvikler og at du er en raus kollega. Sammen utgjør vi et bredt spekter av utviklere med ulik bakgrunn, fagprofil og styrker som kan lære av, og utvikle hverandre videre.

Vi ser etter en teknolog med en god porsjon entusiasme og nysgjerrighet. Dette er en person som skal være med å forme kultur og fagmiljø sammen med resten av gjengen i Trondheim. Våre verdier er åpenhet, raushet og læreglede, og det er viktig at du har verdi- og tankesett som harmonerer med disse.
Du bør være noen som holder seg oppdatert innen utvikling. Samtidig har faget vårt blitt mer enn å bare kverne ut flest mulig kodelinjer. Vi lever i skjæringspunktet mellom design, utvikling og mennesker, og derfor tror vi det er en fordel om du har jobbet i kryssfunksjonelle team før. Det er også en fordel om du har jobbet i konsulentbransjen, og kan se muligheter, behov og løsninger hos våre kunder. Om det gjelder teknologi, innovasjon eller produktutvikling.

## Hvem jobber vi med?

Du vil jobbe i spennende prosjekter ute hos våre kunder - både små og store. Disse er viktige aktører i norsk nærings- og samfunnsliv, som Statens Vegvesen, Volue, AtB, Sparebank 1, eller Norsk Helsenett for å nevne noen.

## Mulighet til å påvirke

Vi er store nok til å vinne gode prosjekter, men likevel små nok til at alle kan være med å påvirke arbeidshverdagen og selskapet. Vi vil høre dine meninger og tanker.

## Hva vi kan tilby

Variant er summen av menneskene som jobber her. Vi er over 100 ansatte fordelt på kontorer i Trondheim, Oslo, Bergen, Stockholm, Gøteborg og Linkøping, alle med sine unike personligheter og interesser. Vi har kommet sammen for å være med å skape et konsept og en filosofi vi selv tror på og har ambisiøse planer rundt vekst og utvikling av selskapet i tiden framover.

Vi ønsker å være konsulenter fordi det lar oss bruke faget vårt i en rekke spennende domener og problemstillinger. Dette gjelder alle – inkludert daglige ledere – som også er i oppdrag ute hos kunden. Konsulentrollen gir oss krevende, men spennende utfordringer som igjen skaper driv, mening og mestring og mulighet til å ta med oss gode Variant-verdier og påvirke positivt hos kundene.

Det er forskjellig hvilke goder den enkelte verdsetter mest, så vi anbefaler at du leser vår [håndbok](https://handbook.variant.no/) for å få det fulle bildet. Under har vi dratt fram det vi tror du kanskje kan være mest opptatt av nå:

## Lønn, bonus & eierskap

- Vi har gode lønns- og pensjonsordninger. Se hvilken lønn du vil få i dag og hva du kan forvente frem i tid i vår lønnskalkulator. Ingen flere lønnsforhandlinger!
- Du vil, sammen med alle ansatte, dele 30 % av overskuddet per kvartal som en resultatbonus. Gjør vi det bra som gruppe, feirer vi som gruppe!
- Gjennom medeierskapsprogrammet kan du kjøpe aksjer i Variant.

## Fag og kompetansebygging

- Første fredag hver måned er det fagdag i arbeidstiden
- Du blir med i utviklingsprogrammet vårt RÅ, og du kan bli med i én av våre 11 faggrupper
- Du får bli med på vår åpne og tverrfaglige konferanse Refill. I tillegg sender vi deg gjerne på et kurs eller en ekstern konferanse en gang i året — Vi mener det er viktig å søke eksterne impulser og lære av de beste
- Vi drar sammen på lokale meetups og arrangerer fagkvelder for oss selv og andre «hjemme hos oss» på Variant-kontoret

## Andre goder og ytelser

- Full lønn under foreldrepermisjon, selv om lønnen skulle overstige det NAV betaler, to uker betalt permisjon for partner etter fødsel og to dager til barnehagetilvenning
- Gadget-budsjett på 12.000 kr. pluss mva. per år
- Fri telefoni, støtte til bredbånd og trening, og mye annet knask som du kan lese om i håndboken vår

## Kontakt

Har du spørsmål eller ønsker å snakke med oss om stillingen? Da er Ellen (Rekrutteringsansvarlig i Trondheim) eller Tore (Chief Technology Officer) riktige personer å snakke med.
