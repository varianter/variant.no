---
title: Seniorutvikler
h1_title: Erfaren utvikler med entreprenørånd
slug: seniorutvikler-i-oslo
contact_emails: cb@variant.no, mb@variant.no
meta_title: Vi søker CTO til Variant Oslo!
meta_description: Vi ser etter en teknologisjef som kan motivere andre teknologer innad i firmaet, med en god porsjon entusiasme og nysgjerrighet.
meta_image: https://www.variant.no/images/cto_meta_image.jpg
---

## Vi søker etter noen som vil utvikle Oslo

![Varianter på en takterrasse](/images/utvikler-takterrasse.png)

Det er det vi ønsker du skal gjøre, - sammen med flere og sammen med oss. Etablere neste generasjons selskapskultur hvor medarbeideres potensial utnyttes til det fulle ved å gi tillit og transparens. En kultur som består av gjensidig raushet, åpenhet og læreglede. En kultur som har mot til å stå som et eksempel for andre og ydmykhet til å lære av det samme.

Les mer om våre Oslo-vyer i [denne brosjyren](https://variant.no/oslovyer). I tillegg har Odd Morten skrevet litt om [hvorfor vi etablerer oss i Tigerstaden](https://blog.variant.no/hei-oslo-717ea91e45b9).

## Hvem ser vi etter?

Vi ser etter en erfaren utvikler, kvinne eller mann, som har jobbet noen år med ett eller flera av følgende områder:

- Frontendutvikling med React, Vue eller Angular
- Utvikling mot og i Azure, GCP eller AWS
- Backendutvikling med .Net, Java eller Kotlin

Vi skal nå etablere et oppstartsteam og ser etter en teknolog med en god porsjon entusiasme og nysgjerrighet. Våre verdier er åpenhet, raushet og læreglede, og det er viktig at våre første varianter har verdi- og tankesett som harmonerer med disse.

Du bør være noen som holder seg oppdatert innen utvikling. Men samtidig har faget vårt blitt mer enn å bare kverne ut flest mulig kodelinjer. Vi lever i skjæringspunktet mellom design og utvikling, og derfor tror vi det er en fordel om du har jobbet i kryssfunksjonelle team før. Det er også en fordel om du har jobbet i konsulentbransjen, og kan se muligheter, behov og løsninger hos våre kunder. Om det gjelder teknologi, innovasjon eller produktutvikling.

Vi tror at et åpent fagmiljø vil styrke oss som selskap, samtidig som det beriker kolleger i bransjen, og kunder vi jobber hos. Derfor har vi som mål om å være et synlig og engasjert fagmiljø, i flere kanaler. Om det være seg Meetups, YouTube, podcasts eller Open Source. Læreglede smitter, så du bør være raus med å dele av din egen kompetanse, og kunne hjelpe andre til å gjøre det samme.

## Ansvar og oppgaver

<div class="left"><img alt="Sarah hos Variant holder et foredrag" src="/images/utvikler-sarah.png"/></div>

- **_Prosjekter_** Du vil jobbe i spennende prosjekter ute hos våre kunder. Dette er store viktige aktører i norsk nærings- og samfunnsliv, som Statens Vegvesen, Miljødirektoratet, Lånekassen for å nevne noen.
- **_Salg_** I tillegg er vi avhengig av at dyktige tekniske ressurser med kommersiell teft i salgsarbeidet for å utarbeide gode tilbud. salg og rekruttering. Ikke minst vil du ha ansvar å forme strategien for, og holde i gjennomføringen av den teknisk faglige utviklingen.

- **_Læreglde_** For at vi skal lykkes i å etablere et læreglad kultur er vi helt avhengig av et oppstartesteam som tar et særlig ansvar i å forme strukturer og prosesser som leder til smittsom faglig utvikling og ønske om å lære. (Om 6 måneder begynner noen langt mindre erfarne som trenger deg som forbilde.)

## Lønn og kompensasjoner

Vi tilstreber åpenhet i alt vårt arbeid. Også når vi ser etter ledere. Derfor forsøker vi å være forutsigbar med tanke på de ulike insentivene vi tilby. Totalt består dette av fastlønn og bonus:

- Lønn. Variant justerer lønn basert på Teknas lønsstatistikk. Dette betyr at hvis du eksempelvis har en [mastergrad fra 2008, vil din startlønn være 1 093 746](/kalkulator?year=2008&degree=masters).
- Bonus. Du vil sammen med alle ansatte dele 30% av overskuddet pr kvartal som en resultatbonus.

## Om Variant

![Christian, Jacob og Maciek hos Variant](/images/utvikler-jacob.png)
Variant er menneskene som jobber her. Vi har kommet sammen for å være med å skape et konsept og en filosofi vi selv tror på. Hverdagen blir mer spennende av å ha et fellesskap som engasjeres av utvikling og hvordan det påvirker hverdagen. Forretningsmodell vår er enkel: Vi tilbyr flinke folk.

Da er det helt selvsagt at vi må investere i kunnskap. Læreglede kommer i mange fasonger og vi prøver å tilrettelegge for at vi som varianter skal lære på den måten vi ønsker. Noen av oss driver podcasts ([her](http://bartjs.io/tag/podcast-episode/) og [her](https://kortslutning.fun/)), noen lager [kodevideoer](https://youtube.com/kodesnutt), noen underviser på NTNU. I tillegg samles vi hver måned til det vi [kaller en variantdag](https://blog.variant.no/tagged/variantdag); vår egen innedag for faglig påfyll. Og, ikke minst, for å møtes.

Konseptet og filosofien som er beskrevet over har vi behandlet i detalj, foråsidetsånn:

- [Åpen og delt kompetansebygging](https://blog.variant.no/aapen-og-delt-kompetansebygging-c229771eee93)
- Tillitsbasert ledelse: [del 1](https://blog.variant.no/tillitsbasert-ledelse-del-1-hva-og-hvorfor-86f6aa485cf9), [del 2](https://blog.variant.no/tillitsbasert-ledelse-del-2-sette-retning-449452fcc6a6)
- [Om lønn](https://blog.variant.no/bonusutbetaling-og-l%C3%B8nnsjusteringer-c6d340f0a6d)

## Kontakt

Har du spørsmål eller ønsker å snakke med oss om dette? Ikke vær redd for å kontakte vår utvikler Christian Brevik om det vi skriver her. Hvis du har spørsmål om vår faglige tilnærming, eller filosofi rundt rekruttering, må du gjerne plinge på vår Chief Community Officer Mikael Brevik.
