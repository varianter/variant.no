---
title: Designer
h1_title: Designer
slug: designer-trondheim
contact_emails: mk@variant.no
---

![Mikael, Marius og Ellen på taket](/work_images/crimson_blob.svg)

## Kort om stillingen

Vi vil ha flere varianter som engasjerer og motiverer. Variant er et selskap av og for mennesker med stor læreglede, som styrer sin egen hverdag og som er rause med hverandre. Til felles har vi at vi elsker utfordringer hvor design-og teknologikompetanse finner sammen og tar plass i kundens kultur. Her oppdager vi nesten alltid at en helhetlig tilnærming til design tilfører ekstra verdi og engasjement.

Vi tilbyr raushet, rettferdige vilkår, god lønn, samt mulighet til å jobbe på noen skikkelig kule oppdrag sammen med engasjerte kolleger. Vi tar åpenhet til nye høyder og Variant er designet med transparens som et fundament.

## Våre forventninger

Hos oss vil du jobbe med ulike arbeidsoppgaver ut i fra egne ønsker om bransje og designvariant. Vi vet ikke nøyaktig hvilke oppdrag vi får. Det er faktisk slik at din kompetanse og dine ønsker ofte styrer det neste oppdraget. Det viktigste for oss er at du har et ønske om å være dyktig.

Akkurat nå hjelper vi noen av våre kunder med blant annet:

- Design av forretningskritiske digitale løsninger som er i henhold til universell utforming
- Strategisk design for å bygge merkevare og nye forretningsstrategier
- Å styrke designprofil og skape helhet mellom nye og eksisterende tjenester/produkter
- Å abstrahere de gode ideene for å lage attraktive og motiverende løsninger
- Forbedring av brukeropplevelse av eksisterende produkter
- Å bygge forståelse for design som tilnærming ved å holde kurs i designprinsipper og designmetoder

Så vil vi gjerne jobbe enda mer med:

- Utvikling av designsystem
- Visuell identitet og taktile elementer som brukeren interagerer med og ser
- De små detaljene som gir løsningene wow-effekt
- Å lage den emosjonelle forbindelsen mellom menneskene og de digitale løsningene

![placeholder blob](/work_images/blob_pink.svg)

Du vil jobbe tett på våre kunder, fortrinnsvis i kundens lokaler for å bygge en god designkultur.

Kundelisten endrer seg stadig, og for tiden bistår vi blant annet disse:

- AKVA group
- TrønderEnergi
- Statens Vegvesen
- Arbeidstilsynet
- Uninett

## Hos oss får du:

- [Gode og rettferdige betingelser](https://handbook.variant.no/#betingelser)
- [God lønn som er åpen for alle](https://www.variant.no/kalkulator)
- [Innsikt og påvirkning](https://blog.variant.no/bli-en-bedre-variant-7e1926bdcfba#e27f) i alt som skjer
- [Vokse faglig og hjelpe andre vokse](https://blog.variant.no/aapen-og-delt-kompetansebygging-c229771eee93)

Vi har en [håndbok](https://handbook.variant.no/) for hva du enn måtte lure på. (Pro tip: sjekk ut "Andre goder og ytelser")

## Om Variant

Variant er menneskene som jobber her. Vi har kommet sammen for å være med å skape et konsept og en filosofi vi selv tror på. Hverdagen blir mer spennende av å ha et fellesskap som engasjeres av utvikling og hvordan det påvirker hverdagen. Forretningsmodellen vår er enkel: Vi tilbyr flinke folk.

![placeholder blob](/work_images/teal_blob.svg)

Da er det helt selvsagt at vi må investere i kunnskap. Læreglede kommer i mange fasonger og vi prøver å tilrettelegge for at vi som varianter skal lære på den måten vi ønsker. Noen av oss driver podcasts ([her](http://bartjs.io/tag/podcast-episode/) og [her](https://kortslutning.fun/)), noen lager [kodevideoer](https://youtube.com/kodesnutt), noen underviser på NTNU og flere-enn-du-tror leder [ymse meetups](https://www.meetup.com/IXDATrondheim/) i Trondheim. I tillegg samles vi hver måned til det vi [kaller en variantdag](https://blog.variant.no/tagged/variantdag); vår egen innedag for faglig påfyll. Og, ikke minst, for å møtes.

Konseptet og filosofien som er beskrevet over har vi behandlet i detalj, foråsidetsånn:

- [Åpen og delt kompetansebygging](https://blog.variant.no/aapen-og-delt-kompetansebygging-c229771eee93)
- Tillitsbasert ledelse: [del 1](https://blog.variant.no/tillitsbasert-ledelse-del-1-hva-og-hvorfor-86f6aa485cf9), [del 2](https://blog.variant.no/tillitsbasert-ledelse-del-2-sette-retning-449452fcc6a6)
- [Om lønn](https://blog.variant.no/bonusutbetaling-og-l%C3%B8nnsjusteringer-c6d340f0a6d)

## Kontakt

Uansett hvilken designprofil du assosierer deg med eller arbeidsmåte du liker, oppfordrer vi deg til å søke. Spørsmål eller kommentarer? Vår rekrutteringsansvarlig Marius Krakeli er rett person å spørre.
