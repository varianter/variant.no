---
title: Sommerjobb designer 2025
h1_title: Sommerjobb for designstudenter i 2025
slug: sommerjobb-designer-2025
contact_emails: mk@variant.no
meta_title: Vi søker designstudenter til sommerjobb hos Variant!
meta_description: Vi ser etter læreglade designere til å ha sommerjobb hos oss i 2025.
meta_image: https://www.variant.no/images/sommerjobb_designer_2025_meta.png
---

## Hva går sommerjobben ut på?

En sommerjobb i Variant er en fin mulighet til å anvende det du har lært på skolen i praksis. Det forventes ikke at du er utlært, men at du ønsker å lære mer. Det viktigste er at du bryr deg. Bryr deg om brukerne du designer for, bryr deg om kunden du leverer til og bryr deg om dine medstudenter og kollegaer.

<div class="right">

![Sommeransatte inne i Varianthuset](/work_images/sommerjobbere_trondheim_2024_blob.png)

</div>

I 2025 tilbyr vi sommerjobb i tre byer: 8 i Trondheim hvorav 4 er designere, 8 i Oslo hvorav 4 er designere og 3 i Bergen hvorav 1 er designere.
Vi har tro på at både kunder og sluttbrukere får det beste resultatet når vi jobber i tverrfaglige team. Derfor rekrutterer vi også utviklere parallelt. Sammen vil dere jobbe på et av våre spennende oppdrag for kundene våre - selvfølgelig med god støtte, oppfølging og tilrettelegging fra erfarne konsulenter som ønsker at du lykkes.

Som sommerstudent hos oss får du et godt team med deg hos en givende kunde. Her vil du og teamet ditt få bidra til å gjøre hverdagen smooth for reelle brukere. Vi prøver alltid å finne prosjekter som i tillegg til å være lærerike, kan være med på å gjøre verden mer bærekraftig. I 2024 jobbet vi blant annet med Campio - en plattform for booking og administrering av campingplasser. Samtidig hjalp vi bønder selge maten de lager direkte til vanlige folk gjennom matfra.no og bisto The Life Balance Company med å fylle verden med litt mer selvmestring. Sammen med Schibsted og Bergens Tidene lagde vi et nytt digitalt hjem for alt fra presseetikk, historie og designretningslinjer, og satt opp verktøyene de trenger for å videreutvikle og forvalte innholdet på en enkel måte.

## Hvorfor jobbe i Variant?

Variant er en variant av et konsulentselskap som er [raust, åpent og læreglad](https://handbook.variant.no/handbook#form%C3%A5l-og-verdier). Disse verdiene ligger til grunn for hvordan vi møter hverandre og våre kunder. Vi er en gjeng hyggelige og dyktige [mennesker](https://www.variant.no/ansatte) som ønsker å både tilegne og dele kunnskap. Sammen skaper vi løsninger som tjener samfunnet.

Sommerjobben varer i fire + to uker med tre uker ferie i mellom, og vil gi god innsikt i hva det vil si å jobbe i konsulentbransjen og hvordan hverdagen i Variant er. Du kommer til å lære masse nyttig, samtidig som du har det gøy sammen med oss andre varianter. Vi er opptatt av at sommerjobben skal ha en god dose av både sosialt og faglig påfyll.

<div class="left">

![Sommeransatte i diskusjon](/work_images/sommerjobbere_i_mote_2022.png)

</div>

I Variant har alle innsyn i alt - selv som sommerstudent. Derfor trenger du selvsagt ikke å lure på hvordan [kontrakten din](https://avtaler.variant.no/avtaler/norge/arbeidsavtaler/ansettelse-sommerjobb.html) vil se ut for sommeren. Lønna trenger du heller ikke å lure på. Du får 271.83 kr (eller 100e) for hver time! Dersom du har lyst til å lese mer om hva Variant står for kan du sjekke ut vår egen [håndbok](https://handbook.variant.no/).

## Hva skjer etter søknadsfristen?

Vi liker ikke tradisjonelle intervjuer. De plasserer søker i en unaturlig situasjon, og man blir ikke godt kjent med hverandre. Etter at vi har vurdert alle søknadene inviterer vi derfor utvalgte kandidater til en uformell samtale. Dette er det vi kaller [kaffeprat](<https://handbook.variant.no/prosesser-ansatt#1.-Kaffeprat-(30-min)>). Hensikten med samtalen er å finne ut om begge parter har felles verdier og mål. Og nei – du er selvsagt ikke nødt til å drikke kaffe.

Dersom du får jobbtilbud og takker ja, inkluderes du straks i Variant på lik linje med de fast ansatte. Du får tilgang til vår Slack, og mulighet til å delta på alle faglige og [sosiale arrangementer](https://handbook.variant.no/#Sosialt). Dette inkluderer blant annet spill- og fagkvelder, nyttårskalas og [variantdager](https://handbook.variant.no/handbook#variantdag), som er fine muligheter til å bli bedre kjent før sommerjobben starter i juni.

## Hvordan ser alt dette ut i kalendertid?

</br>

- Vi går gjennom alle søknadene 1. oktober. Da vil vi fortløpende sende ut invitasjoner til kaffeprater.
- Kaffeprater blir så gjennomført primært 2. og 3. oktober.
- Vi vil starte å sende ut tilbud den 4. oktober.

Selve sommerjobben er delt opp i to perioder, hvor man har ferie 3 uker i fellesferien.
I 2025 vil første arbeidsperiode være fra 9. juni - 4. juli (4 uker). Andre arbeidsperiode starter opp igjen 28. juli og varer frem til 8. august (2 uker).

<div class="right">

![En av våre sommeransatte presentere sitt prosjekt](/work_images/sommerjobbere_diskusjon1_2022.png)

</div>

## Hva ser vi etter i en søknad?

Vi ønsker en søknad med CV, motivasjonsbrev, karakterutskrift og gjerne også portefølje. Det viktigste for oss er å få et helhetlig bilde. Både av deg som person, din eksisterende kompetanse og dine ambisjoner. Hvem er du og hvorfor søker du sommerjobb i Variant?

Du bestemmer selv hvilken by du ønsker å søke til, men det er ikke noe hemmelighet at vi håper at sommerjobben kan være første skritt mot å bli en fast Variant. Da kan det være lurt å tenke gjennom hvor du kan se for deg å slå røtter etter studiet. I sommerjobben har du nemlig muligheten til å bli kjent med folk som kan bli dine nærmeste kollegaer etter endt studie. Sommerjobben er like mye for at du skal kjenne på om Variant er et sted du føler deg komfortabel og hjemme, som at vi skal bli kjent med deg.

## Søknadsfrist

<p>
1. oktober 2024
</p>

## Har du spørsmål?

Vi håper du søker, og ser frem til å bli bedre kjent med deg. Har du spørsmål om jobben eller Variant? Ta gjerne kontakt med meg.
