---
title: Seniordesigner
h1_title: Erfaren designer med entreprenørånd
slug: seniordesigner-i-oslo
contact_emails: te@variant.no, mk@variant.no
meta_title: Vi søker seniordesigner til Variant Oslo!
meta_description: Vi ser etter en dyktig og erfaren designer med entreprenørånd som kan være med å forme et nytt selskap.
meta_image: https://www.variant.no/images/seniordesigner_meta_image.jpg
---

## Vi søker etter noen som vil forme Oslo

![Varianter på en takterasse](/images/design-takterasse.png)

Det er det vi ønsker du skal gjøre, - sammen med flere og sammen med oss.

Variant er et selskap av og for mennesker med stor læreglede, som styrer sin egen hverdag og som er rause med hverandre. Til felles har vi at vi elsker utfordringer hvor design-og teknologikompetanse finner sammen og tar plass i kundens kultur. Her oppdager vi nesten alltid at en helhetlig tilnærming til design tilfører ekstra verdi og engasjement.

Les mer om våre Oslo-vyer i [denne brosjyren](https://variant.no/oslovyer). I tillegg har Odd Morten skrevet litt om [hvorfor vi etablerer oss i Tigerstaden](https://blog.variant.no/hei-oslo-717ea91e45b9).

## Hvem ser vi etter?

Vi ser etter en erfaren designer, kvinne eller mann, som har jobbet noen år med ett eller flere av følgende områder:

- Design av forretningskritiske digitale løsninger som er i henhold til universell utforming
- Strategisk design for å bygge merkevare og nye forretningsstrategier
- Å styrke designprofil og skape helhet mellom nye og eksisterende tjenester/produkter
- Å abstrahere de gode ideene for å lage attraktive og motiverende løsninger
- Forbedring av brukeropplevelse av eksisterende produkter
- Å bygge forståelse for design som tilnærming ved å holde kurs i designprinsipper og designmetoder
- Utvikling av designsystem
- Visuell identitet og taktile elementer som brukeren interagerer med og ser
- De små detaljene som gir løsningene wow-effekt
- Å lage den emosjonelle forbindelsen mellom menneskene og de digitale løsningene

Vi skal nå etablere et oppstartsteam og ser etter en designer med en god porsjon entusiasme og nysgjerrighet. Våre verdier er åpenhet, raushet og læreglede, og det er viktig at våre første varianter har verdi- og tankesett som harmonerer med disse.

Du bør være noen som holder seg oppdatert innen design. Vi lever i skjæringspunktet mellom design og utvikling, og derfor tror vi det er en fordel om du har jobbet i kryssfunksjonelle team før. Det er også en fordel om du har jobbet i konsulentbransjen, og kan se muligheter, behov og løsninger hos våre kunder. Om det gjelder teknologi, innovasjon eller produktutvikling.

Vi tror at et åpent fagmiljø vil styrke oss som selskap, samtidig som det beriker kolleger i bransjen, og kunder vi jobber hos. Derfor har vi som mål om å være et synlig og engasjert fagmiljø, i flere kanaler. Om det være seg Meetups, YouTube eller podcasts. Læreglede smitter, så du bør være raus med å dele av din egen kompetanse, og kunne hjelpe andre til å gjøre det samme.

## Ansvar og oppgaver

<div class="left blob1"><img alt="Konsentrerte Varianter" src="/images/design-konsentrert.png"/></div>

**_Prosjekter_** Du vil jobbe i spennende prosjekter ute hos våre kunder. Dette er store viktige aktører i norsk nærings- og samfunnsliv, som Statens Vegvesen, Miljødirektoratet, Lånekassen for å nevne noen.

**_Salg_** I tillegg er vi avhengig av at dyktige ressurser med kommersiell teft i salgsarbeidet for å utarbeide gode tilbud. Ikke minst vil du også være sentral i utformingen av strategien for, og gjennomføringen av den designfaglige utviklingen.

**_Læreglede_** For at vi skal lykkes i å etablere en læreglad kultur, er vi helt avhengig av et oppstartesteam som tar et særlig ansvar i å forme strukturer og prosesser som leder til smittsom faglig utvikling og ønske om å lære. (Om 6 måneder begynner noen langt mindre erfarne som trenger deg som forbilde.)

## Lønn og kompensasjoner

Vi tilstreber åpenhet i alt vårt arbeid. Derfor forsøker vi å være forutsigbar med tanke på de ulike insentivene vi tilbyr. Totalt består dette av fastlønn og bonus:

- Lønn. Variant justerer lønn basert på Teknas lønsstatistikk. Dette betyr at hvis du eksempelvis har en [mastergrad fra 2013, vil din startlønn være 808 168](/kalkulator?year=2013&degree=masters).
- Bonus. Du vil sammen med alle ansatte dele 30% av overskuddet pr kvartal som en resultatbonus.
- Gjennom Medeierskapsprogrammet i Variant tilbys alle ansatte å kjøpe aksjer i Variant. Første april hvert år selger selskapet aksjer i selskapet til alle ansatte.

## Om Variant

![Workshop med Post-its](/images/design-workshop.png)
Variant er menneskene som jobber her. Vi har kommet sammen for å være med å skape et konsept og en filosofi vi selv tror på. Hverdagen blir mer spennende av å ha et fellesskap som engasjeres av utvikling og hvordan det påvirker hverdagen. Forretningsmodell vår er enkel: Vi tilbyr flinke folk.

Da er det helt selvsagt at vi må investere i kunnskap. Læreglede kommer i mange fasonger og vi prøver å tilrettelegge for at vi som varianter skal lære på den måten vi ønsker. Noen av oss driver podcasts ([her](http://bartjs.io/tag/podcast-episode/) og [her](https://kortslutning.fun/)), noen lager [kodevideoer](https://youtube.com/kodesnutt), noen underviser på NTNU. I tillegg samles vi hver måned til det vi [kaller en variantdag](https://blog.variant.no/tagged/variantdag); vår egen innedag for faglig påfyll. Og, ikke minst, for å møtes.

Konseptet og filosofien som er beskrevet over har vi behandlet i detalj, foråsidetsånn:

- [Åpen og delt kompetansebygging](https://blog.variant.no/aapen-og-delt-kompetansebygging-c229771eee93)
- Tillitsbasert ledelse: [del 1](https://blog.variant.no/tillitsbasert-ledelse-del-1-hva-og-hvorfor-86f6aa485cf9), [del 2](https://blog.variant.no/tillitsbasert-ledelse-del-2-sette-retning-449452fcc6a6)
- [Om lønn](https://blog.variant.no/bonusutbetaling-og-l%C3%B8nnsjusteringer-c6d340f0a6d)

## Kontakt

Har du spørsmål eller ønsker å snakke med oss om dette? Ikke vær redd for å kontakte vår Chief Design Officer i Variant konsern Tonje Evanger eller rekrutteringsansvarlig Marius Krakeli.
