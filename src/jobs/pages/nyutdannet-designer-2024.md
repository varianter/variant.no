---
title: Nyutdannet designer i Trondheim 2024
h1_title: Nyutdannet designer i Trondheim 2024
slug: nyutdannet-designer-2024
contact_emails: mk@variant.no
meta_title: Vi søker designstudenter til fast jobb i Variant Trondheim!
meta_description: Vi ser etter læreglade designere til å starte i fast jobb hos oss i 2024.
meta_image: https://www.variant.no/work_images/nyutdannet-meta-promo_2024.png
---

## Hvem søker vi?

Vi søker nyutdannede designere som engasjerer og motiverer, med oppstart 1. august 2024 til vårt kontor i [Trondheim](https://handbook.variant.no/avdelinger/trondheim). Det er ikke viktig hvilke verktøy eller metodikk du bruker. Det er langt viktigere at du bryr deg. Bryr deg om brukeren du designer noe for og bryr deg om kunden du leverer til.

<div class="right">

![Glade Varianter på Startskudd](/work_images/kull_2022_paa_startskudd.png)

</div>

Gjennom både strukturert og impulsiv kunnskapsutveksling lærer vi av hverandre og de vi jobber med for å bli flinkere, modigere og rausere. Vi elsker utfordringer hvor design- og teknologikompetanse finner sammen og tar plass i kundens kultur. Her oppdager vi stadig at en helhetlig tilnærming til utvikling og design skaper entusiasme og tilfører ekstra verdi. Variant er et selskap av og for de ansatte, der læreglede står i sentrum. Deler du også denne filosofien?

## Hvorfor jobbe i Variant?

Variant er en variant av et konsulentselskap som er [raust, åpent og læreglad](https://handbook.variant.no/#Formal-og-verdier). Disse verdiene ligger til grunn for hvordan vi møter hverandre og våre kunder. Vi er en gjeng dyktige [utviklere, designere og prosjektledere](https://www.variant.no/ansatte) som ønsker å både tilegne og dele kunnskap. Sammen skaper vi løsninger som tjener samfunnet. Hos oss er det din kompetanse og dine ønsker som påvirker våre neste oppdrag. Kundelisten vår endrer seg stadig, men for tiden bistår vi blant annet på disse prosjektene:

- For Sikt designer vi fremtidens læremiljø og har blant annet etablert en designlab for å støtte og utvikle nye tjenester i kunnskapssektoren.

- For Telenor designer og utvikler vi støtteverktøy for morgendagens mobiloperatørløsninger.

- For Sparebank 1 designer vi ny og bedre funksjonalitet i nettbanken til privatkunder, så bank blir enkelt og intuitivt for alle brukergrupper.

<div class="left">

![Smilende Simen på Variantdag](/work_images/nyutdannet-blob-4.png)

</div>

## Hva kan vi tilby?

Som nyutdannet i Variant blir du en del av utviklingsprogrammet vi kaller [RÅ](https://handbook.variant.no/#Utviklingsprogram). Programmet er skreddersydd for deg som kommer rett fra skolen, og bidrar til at du blir en trygg og god konsulent. En viktig del av programmet er Startskudd - en hel uke dedikert til å lære om Variant og konsulentrollen, samt bli bedre kjent med nye og gamle varianter. I 2023 gjennomførte vi Startskudd i idylliske omgivelser på Bjerkeløkkja på Oppdal, med fjelltur, kubb og øl-kurs som noen av aktivitetene som bidro til en god sosial ramme rundt det hele. Læreglede står sterkt, også i RÅ. Likevel tror vi at du lærer best når du kommer ut i oppdrag, og vi jobber derfor for at du raskt skal komme ut og jobbe med våre kunder. Du vil samarbeide med andre varianter, og få god [oppfølging](https://handbook.variant.no/prosesser-ansatt#Personaloppfolging) underveis. Selv om vi jobber ute hos mange ulike kunder på ulike oppdrag, så har du alltid tryggheten av å ha hele Variants fagmiljø i ryggen om du trenger noen å sparre med eller få hjelp.

Vi er opptatt av at alle i Variant skal få utvikle seg og vokse både faglig og som menneske. Sammen med din personansvarlige (som du forresten også kan velge selv), kartlegger dere hva dine styrker er, hvilke områder du ønsker å utvikle deg videre innenfor, og legger en plan for hvordan du skal komme deg dit.

I Variant jobber vi for å være åpne og rause, og dette gjenspeiles blant annet i betingelsene våre. Du trenger for eksempel ikke å lure på hvordan [kontrakten](https://avtaler.variant.no/avtaler/norge/arbeidsavtaler/ansettelse.html) din vil se ut. Som nyutdannet i 2024 vil du tjene 600 000 kr (master) og 580 000 kr (bachelor) i året. I tillegg vil du hvert kvartal få utbetalt en [bonus](https://handbook.variant.no/#Bonus), som årlig har pleid å ligge på rundt 70 000 kr per ansatt. Utenom lønn har vi også gode betingelser knyttet til [gadgets](https://handbook.variant.no/information#Gadgets), [pensjon og forsikring](https://handbook.variant.no/#Pensjon-og-forsikring), samt andre [goder og ytelser](https://handbook.variant.no/#Goder-og-ytelser). Dersom du vil lese mer om hva Variant står for og tilbyr, sjekk gjerne ut [håndboka](https://handbook.variant.no/) vår.

<div class="right">

![Sommervarianter Sigmund og Sigrid samarbeider](/work_images/varianter_samarbeider_2022.png)

</div>

## Hva skjer etter at du har søkt?

Alle søknader behandles forløpende hvor vi kaller inn aktuelle kandidater til det vi kaller en [kaffeprat](<https://handbook.variant.no/prosesser-ansatt#1.-Kaffeprat-(30-min)>). Kaffepraten er en uformell samtale hvor vi finner ut om begge parter har felles verdier og mål. Og nei - du er selvsagt ikke nødt til å drikke kaffe. Dersom begge er interessert, fortsetter [ansettelsesprosessen](https://handbook.variant.no/prosesser-ansatt#Ansettelse-og-jobbintervju). Her samarbeider vi først om å løse en avgrenset problemstilling, før sluttkandidatene inviteres til en forventningssamtale. Vi vil være sikre på at begge parter ønsker seg i samme retning, og gjennom en mer praktisk rettet samtale tilrettelegges det for å snakke litt mer sammen og avklare om vi er en match.

Dersom du får jobbtilbud og takker ja, inkluderes du straks i Variant. Du får tilgang til vår Slack, og mulighet til å delta på alle faglige og [sosiale arrangementer](https://handbook.variant.no/#Sosialt). Dette inkluderer blant annet spill- og fagkvelder, nyttårskalas og [variantdager](https://handbook.variant.no/#Variantdag), som er fine muligheter til å bli bedre kjent før oppstart i august.

## Søknadsfrist

<p>
1.oktober 2023
</p>

## Har du spørsmål?

Vi håper du søker, og ser frem til å bli bedre kjent med deg. Har du spørsmål om jobben eller Variant?  
Ta gjerne kontakt med meg.
