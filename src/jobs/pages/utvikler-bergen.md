---
title: Utvikler som vil være med å bygge Variant Bergen
h1_title: Utvikler som vil være med å bygge Variant Bergen
slug: utvikler-som-vil-bygge-variant-bergen
contact_emails: andreas@variant.no, marie@variant.no
meta_title: Vil du være med å bygge Variant Bergen?
meta_description: Vi ser etter en dyktig utvikler som vil være med å bygge Variant Bergen!
meta_image: https://www.variant.no/images/erfaren_utvikler_meta_bergen.jpg
---

Kort fortalt, vi ser etter utviklere som vil være med på oppstarten av et annerledes konsulentselskap i Bergen. Det er det vi inviterer deg med på, - sammen med flere og sammen med oss.

Variant er et konsulentselskap av og for mennesker med stor læreglede, som styrer sin egen hverdag enten det er fra hjemmekontor, på kontoret vårt eller ute hos kunde. Et selskap der informasjon er tilgjengelig for alle, hvor alle blir sett og hørt, og hvor vi er rause med hverandre. Til felles har vi at vi elsker utfordringer hvor design- og teknologikompetanse finner sammen og tar plass i kundens kultur.

## Hvem ser vi etter?

Er du en kløpper på **React, Vue, Angular eller andre moderne frontend-teknologier?** Eller kanskje du har jobbet mer **.NET, Java eller Kotlin?** Kanskje du har hode i skyen og erfaring med **Azure, GCP, AWS eller lignende skyplattformer?** Vi ønsker å skape et miljø av utviklere med ulik bakgrunn, fagprofil og styrker og ser nå etter deg som har 2 eller flere år erfaring med utvikling av digitale løsninger.

I tillegg til dette så ser vi etter deg som har en god porsjon entusiasme og nysgjerrighet. Du vil være med å etablere kultur og finne retning sammen med resten av Bergensvariantene. Våre verdier er åpenhet, raushet og læreglede, og det er viktig at vi alle har verdi- og tankesett som harmonerer med disse.

Du bør være en som holder seg oppdatert innen utvikling. Vi lever i skjæringspunktet mellom design, utvikling og mennesker, og derfor tror vi det er en fordel om du har jobbet i kryssfunksjonelle team før. Det er også en fordel om du har jobbet i konsulentbransjen, og kan se muligheter, behov og løsninger hos våre kunder. Om det gjelder teknologi, innovasjon eller produktutvikling.

Vi tror at et åpent fagmiljø vil styrke oss som selskap, samtidig som det beriker kolleger i bransjen, og kunder vi jobber hos. Derfor har vi som mål om å være et synlig og engasjert fagmiljø. Om det være seg Meetups, YouTube, podcasts eller Open Source. Læreglede smitter, så du bør være raus med å dele av din egen kompetanse, og kunne hjelpe andre til å gjøre det samme.

## Ansvar og oppgaver

<div class="left blob1"><img alt="Konsentrerte Varianter" src="/images/design-konsentrert.png"/></div>

**_Prosjekter_** - Du vil jobbe i spennende prosjekter ute hos våre kunder. Dette er store viktige aktører innen norsk nærings- og samfunnsliv som Statens Vegvesen, men også mindre oppstartbedrifter innen Helsesektoren, for å nevne noen. 

**_Læreglede_** - For at vi skal lykkes i å etablere en læreglad kultur er vi helt avhengig av at alle tar ansvar for smittsom faglig utvikling og ønske om å lære.

**_Mulighet til å påvirke_** - Vi er store nok til å vinne gode prosjekter, men likevel små nok til at alle kan være med å påvirke arbeidshverdagen og selskapet. Vi vil høre dine meninger og tanker.

## Det økonomiske

Vi tilstreber åpenhet i alt vårt arbeid. Dette gjør oss forutsigbar med tanke på de ulike insentivene vi tilbyr. Totalt består dette av fastlønn og bonus:

- Lønn. Variant justerer lønn basert på Teknas lønsstatistikk. Dette betyr at hvis du eksempelvis har en [mastergrad fra 2013, vil din startlønn være 872 482](https://www.variant.no/kalkulator?year=2013&degree=masters).
- Bonus. Du vil sammen med alle ansatte dele 30% av overskuddet pr kvartal som en resultatbonus.
- Gjennom Medeierskapsprogrammet i Variant [tilbys alle ansatte å kjøpe aksjer](https://blog.variant.no/invitasjon-til-%C3%A5-kj%C3%B8pe-aksjer-i-variant-as-27a29a307cb2) i Variant. Første april hvert år selger selskapet aksjer i selskapet til alle ansatte.

## Hvem er Variant

![Varianter på en takterasse](/images/design-takterasse.png)

Variant er et konsulentselskap av og for mennesker med stor læreglede, som styrer sin egen hverdag enten det er fra hjemmekontor, på kontoret vårt eller ute hos kunde, hvor alle blir sett og hørt, og som er rause med hverandre. Vi er en sammensetting av ulike bakgrunner som har til felles at vi elsker utfordringer hvor design- og teknologikompetanse finner sammen og tar plass i kundens kultur.

Vi tilbyr mer enn rettferdige vilkår, god lønn, samt mulighet til å jobbe på noen skikkelig kule oppdrag sammen med engasjerte kolleger. Vi tar åpenhet til nye høyder og Variant er bygd med transparens som et fundament.

## Liv i Variant

![Workshop med Post-its](/images/design-workshop.png)

Forretningsmodellen vår er enkel: Vi tilbyr flinke folk. Da er det selvsagt at vi må investere i kunnskap. Hverdagen blir mer spennende av å ha et fellesskap som engasjeres av utvikling og hvordan det påvirker hverdagen. Vi har troen på at det du synes er gøy og spennende, er det du skal bruke mest tid på. Styrkebasert tilnærming kaller vi det, som vår eminente kollega Linn, i Oslo, så flott forklarer [i denne bloggposten](https://blog.variant.no/l%C3%A6reglede-i-variant-444e20c6915c).

Som nevnt er vi bygd på åpenhet. Alle har vi mulighet til å delta på salgsmøter og påvirke det som skjer, og ikke minst hvor du skal jobbe. Du får veldig gode vekstforhold til å trives og skinne akkurat slik du ønsker, med knallgode støttespillere rundt deg uavhengig av oppdrag.

En gang i måneden har vi noe vi kaller Variantdag. En “innedag” hvor vi samles for å få faglig påfyll og ikke minst møtes, ha det moro sammen og bli enda bedre kjent. Vi har en sommerfest som vi har valgt å holde uten partner, for å nettopp bli litt bedre kjent og ha fokus på hverandre og vår hverdag.

Når det er sagt er det viktig for Variant at det skal komme husholdet til gode. Vi ønsker ikke overtid. Vi betaler internett hjemme. Legger til rette for trening (om du velger å dra på studio eller oppgradere hjemmetreningen, er opp til deg). Samt at vi reiser på en årlig Varianttur og har julebord med følge. Vi har en fantastisk [håndbok](https://handbook.variant.no/) for å lese litt mer om det meste. (Pro tip: sjekk ut “Andre goder og ytelser”)

Variant er en stolt bærekraftig bedrift, [faktisk er vi blitt Miljøfyrtårn](https://blog.variant.no/b%C3%A6rekraft-kun-for-g%C3%B8y-f7b3c392d9b), som betyr at det er viktig for oss at alle skal trives, få plass og like og gode betingelser. Det betyr også at vi ser spesielt etter oppdrag hvor vi kan bidra til å rette fokus mot en jordklode som skal funke for de som kommer etter oss.

Hvis du ikke er varm i ørene enda, og ønsker å lese enda mer om filosofien og konseptet vårt, er denne godt behandlet i detalj. Det er bare å lene seg tilbake med en god kopp kaffe og dypdykke:

- [Les mer om våre planer for Variant Bergen](https://variant.no/bergen)
- [Åpen og delt kompetansebygging](https://blog.variant.no/aapen-og-delt-kompetansebygging-c229771eee93)
- Tillitsbasert ledelse: [del 1](https://blog.variant.no/tillitsbasert-ledelse-del-1-hva-og-hvorfor-86f6aa485cf9), [del 2](https://blog.variant.no/tillitsbasert-ledelse-del-2-sette-retning-449452fcc6a6)
- [Om lønn](https://blog.variant.no/bonusutbetaling-og-l%C3%B8nnsjusteringer-c6d340f0a6d)

PS: vi har faktisk en veldig hyggelig søknadsprosess, designet for å bli godt kjent, for begge parter. Sjekk ut hva du kan forvente [her](https://handbook.variant.no/#ansettelse-og-jobbintervju).

## Kontakt

Har du spørsmål eller ønsker å snakke med oss om stillingen? Vi tar gjerne en uforpliktet prat når som helst. Ikke vær redd for å ta kontakt med Andreas (designer i Bergen) eller Marie (daglig leder i Bergen).
