---
title: Utvikler med glimt i øyet
h1_title: Erfaren utvikler som vil være med å videreutvikle Variant Bergen
slug: erfaren-utvikler-i-variant-bergen
contact_emails: tlh@variant.no, marie@variant.no
meta_title: Er du en utvikler med spennende erfaringer og et glimt i øyet? 
meta_description: Vi ser etter en erfaren utvikler som vil være med å videreutvikle Variant med oss!
meta_image: https://www.variant.no/images/erfaren_utvikler_meta_bergen.jpg
---

Variant er et selskap av og for faglig engasjerte mennesker som ønsker å bruke sin kompetanse i rollen som konsulent. I det daglige utvikler vi spennende produkter og tjenester sammen med kundene våre. Samtidig ser vi innover, og utfordrer oss selv rundt hvordan morgendagens arbeidsplass og fagmiljø skal se ut. 

Nå ser vi etter en ny kollega som ønsker å videreutvikle Variant sammen med oss. 


## Hvem ser vi etter?

<div class="left blob1"><img alt="Konsentrerte Varianter" src="/images/design-konsentrert.png"/></div>

Vi ser etter deg med ca. 4-7 års arbeidserfaring innen utvikling av digitale tjenester eller produkter. En utvikler som blir engasjert av å gi teknologiske råd, og som også ønsker å brette opp ermene for å bygge de gode tekniske løsningene. Selv om teknologi er ditt spesialistområde er du kundeorientert og evner å se hvordan du leverer verdi både innenfor og utenfor ditt eget fagfelt. Du bør trives med å treffe og jobbe med ulike mennesker, kulturer og fagdisipliner, da vi som regel jobber tett med kundene i deres lokaler. 


## Hva må du kunne?

Vi ser ikke etter én bestemt kompetanse. Kanskje er du en kløpper på React, Vue, Angular eller andre moderne frontend-teknologier? Eller kanskje du har jobbet mer .NET, Java eller Kotlin? Det aller viktigste for oss er at du har et ønske om å utvikle deg som fagperson og som kollega, og at du er gira på å dele kunnskap og erfaringer med dine kolleger - både i Variant og ute hos kunden. 

Hos oss vil du jobbe med ulike arbeidsoppgaver og kunder, og vår åpne salgsprosess gjør deg i stand til å spille inn dine ønsker om bransje og teknologi. Blant kundene våre finner du spennende aktører som Folkehelseinstituttet, Energi.AI, Siemens Energy, Schibsted, Kvikna, Digitaliseringsdirektoratet, Sparebanken Vest og Fiskeridirektoratet.


## Hva får du hos oss?
Det er forskjellig hvilke goder den enkelte verdsetter mest, så vi anbefaler at du leser vår håndbok for å få det fulle bildet. Under har vi dratt fram det vi tror du kanskje kan være mest opptatt av nå:


**_Lønn, bonus & eierskap_**
- Vi har gode lønns- og pensjonsordninger. Se hvilken lønn du vil få i dag og hva du kan forvente frem i tid i vår lønnskalkulator. Ingen flere lønnsforhandlinger! 
- Du vil, sammen med alle ansatte, dele 30 % av overskuddet per kvartal som en resultatbonus. Gjør vi det bra som gruppe, feirer vi som gruppe!
- Gjennom medeierskapsprogrammet kan du kjøpe aksjer i Variant.


**_Fag og kompetansebygging_**
- Første fredag hver måned er det fagdag i arbeidstiden 
- Du blir med i utviklingsprogrammet vårt RÅ, og du kan bli med i én av våre 11 faggrupper
- Du får bli med på vår åpne og tverrfaglige konferanse Refill. I tillegg sender vi deg gjerne på et kurs eller en ekstern konferanse en gang i året —-- Vi mener det er viktig å søke eksterne impulser og lære av de beste
- Vi drar sammen på lokale meetups og arrangerer fagkvelder for oss selv og andre “hjemme hos oss” på Variant-kontoret


**_Andre goder og ytelser_**
- Full lønn under foreldrepermisjon, selv om lønnen skulle overstige det NAV betaler, to uker betalt permisjon for partner etter fødsel og to dager til barnehagetilvenning
- Gadget-budsjett på 12.000 kr. pluss mva. per år
- Fri telefoni, støtte til bredbånd og trening, og mye annet knask som du kan lese om i håndboken vår


## Fortsatt litt usikker på hvem Variant er?

![Varianter på en takterasse](/images/design-takterasse.png)

Variant er summen av menneskene som jobber her. I Bergen er vi 13 ansatte (syv utviklere, fem designere og én rådgiver/prosjektleder), alle med sine unike personligheter og interesser. Vi har kommet sammen for å være med å skape et konsept og en filosofi vi selv tror på og har ambisiøse planer rundt vekst og utvikling av selskapet i tiden framover.

Vi ønsker å være konsulenter fordi det lar oss bruke faget vårt i en rekke spennende domener og problemstillinger. Dette gjelder alle, inkludert daglig leder, som også er i oppdrag ute hos kunden. Konsulentrollen gir oss krevende, men spennende utfordringer som igjen skaper driv, mening og mestring.

Variant er en stolt bærekraftig bedrift, som betyr at det er viktig for oss at alle skal trives, få plass og like og gode betingelser. Vi ønsker ikke overtid, men sunne arbeidsforhold. Vi ser også spesielt etter oppdrag hvor vi kan bidra til en positiv påvirkning på samfunnet - det gir oss motivasjon.

Variant er også lokalisert i Trondheim, Oslo, Stockholm, Gøteborg og Linkøping, og totalt er vi over 100 ansatte. Vi ønsker å skape sterk lokal tilhørighet i hver by, samtidig som vi drar nytte av alle mulighetene vi får av vårt store faglige fellesskap. 


## Har du spørsmål eller vil snakke med oss om stillingen? 

Har du spørsmål eller ønsker å snakke med oss om stillingen? Da er Thomas (teknologisjef i Bergen) eller Marie (daglig leder i Bergen) riktige personer å ta en prat med! Thomas: tlf 981 19 571 Marie: tlf 992 15 433.
