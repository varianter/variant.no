---
title: Salgs- og forretningsutvikler i Oslo
h1_title: Salgs- og forretningsutvikler i Oslo
slug: salgsleder-i-oslo
contact_emails: linn@variant.no, even@variant.no
meta_title: Vil du være med oss å bygge Variant Oslo?
meta_description: Vi ser etter en salgsleder/forretningsutvikler som vil være med å videreutvikle et åpent, raust og læreglad konsulentselskap i Oslo!
meta_image: https://www.variant.no/images/oslo_salgsleder_meta.png
---

## Vi søker etter deg som vil være med å bygge Variant Oslo!

![Varianter på tur i Praha](/images/oslo-praha-blob.png)

_Vi ser etter en salgsleder/forretningsutvikler som vil være med å videreutvikle et åpent, raust og læreglad konsulentselskap i Oslo. Det er det vi inviterer deg med på, – sammen med oss._

Variant er et selskap av og for læreglade mennesker, som styrer sin egen hverdag og som er rause med hverandre. I Variant ønsker vi at alle skal bidra til å forme sin egen arbeidsplass og hverdag. Vi tar åpenhet til nye høyder og Variant er designet med transparens som et fundament. Til felles har vi at vi elsker utfordringer hvor design- og teknologikompetanse finner sammen og tar plass i kundens kultur.

## Hva vil vi at du skal bidra til?

Variant Oslo er et selskap som har god vekst i antall ansatte, med en diversifisert kundeportefølje med store aktører innen offentlig og privat næringsliv. Et fellestrekk for alle våre kunder er at de ønsker å utgjøre en positiv forskjell i samfunnet. Noen få av oss jobber hos samme kunder, men en klar ambisjon fremover er at flere skal jobbe hos samme kunde for å få større påvirkningskraft. Vi ønsker å bygge enkelte kundeforhold til å bli mer strategiske partnerskap der vi utvikler hverandre. Vi må bli enda bedre på å ivareta eksisterende kunder for å kunne skape mer. En av Variants bærebjelker er vår rekrutteringsstrategi som innebærer at vi ansetter dyktige og læretørste studenter som skal ut i arbeidslivet, og det krever også at vi bygger tettere kundeforhold med utvalgte kunder som deler vår tro på viktigheten av å satse på nyutdannede. For å klare dette trenger vi mer kapasitet, og mer spisset kompetanse på salg enn det vi besitter per i dag.

Du vil jobbe tett med ledergruppen og salgsdirektør i konsernet, og dette er en rolle hvor du får muligheten til å påvirke selskapets videre vekst. Du blir en del av et større salgsapparat, som også gjør at du vil samarbeide med alle Variant sine selskap i Norge og Sverige.

<div class="right"><img alt="Sarah hos Variant holder et foredrag" src="/images/utvikler-sarah.png"/></div>

## Hvem ser vi etter?

Vi ser etter en dyktig salgsleder/forretningsutvikler som også har fagkompetanse innen minst ett av våre tjenesteområder; digital produkt- og tjenesteutvikling, datadriv, kultur eller strategi. Du har jobbet med salg tidligere, og gjerne i konsulentbransjen. Du må være en person som ser og evner å skape muligheter hos kunder og i markedet vi opererer i. Du kommer til å jobbe deler av tiden din selv ute hos kunde, og resten av tiden med å utvikle kundeporteføljen vår.

**_Som salgs- og forretningsutvikler i Variant får du ansvar for_**

- Salg av konsulenter til kunder
- Bidra i tilbud- og anbudsskriving, jobbe fram avtaler og kontrakter: innhente informasjon, skrive, utforme og sørge at vi leverer gode tilbud som svarer på det kunden trenger og kommuniserer hva slags verdi vi kan levere
- Ha ansvar for din egen portefølje; følge opp egne kunder, ha kundemøter, ta kontakt med nye kunder og gå aktivt ut for å lete etter små og store oppdrag

**_Dette hadde også vært fint_**

- Gode kommunikasjonsevner, på norsk og engelsk, muntlig og skriftlig: Kan skrive gode tekster som formidler hva Variant er og hva vi kan tilby
- Erfaring med å selge konsulentteam eller prosjekter, og har bidratt i tilbudsskriving
- Full kontroll på kontrakter, forhandlinger og god forståelse av det kommersielle
- Kjenner mye folk i bransjen og er god på å bygge relasjoner
- Er strukturert og opptatt av forbedring
- Er nysgjerrig, opptatt av folk og opptatt av å lære

## Hva får du hos oss?

I Variant har vi to lønnsmodeller, konsulentmodellen som er basert på Tekna sin lønnsstatistikk. Her kan du sjekke ut hva det betyr for deg:  
Vi har også lønnsmodell for ledere som er en del av ledelsen i selskapet. Denne stillingen er tiltenkt en rolle i ledergruppen i selskapetI prosessen med oss er vi spent på hvordan akkurat du vil overbevise oss....  
Hva ledere i Variant tjener ligger også åpent tilgjengelig [her](https://handbook.variant.no/#Ledere).

**_Goder_**

- [Alle våre vilkår ligger åpent](https://handbook.variant.no)
- [Gode og rettferdige betingelser](https://handbook.variant.no/#Selve-livet)
- [God lønn som er åpen for alle](https://www.variant.no/kalkulator)
- [Innsikt og påvirkning](https://blog.variant.no/bli-en-bedre-variant-7e1926bdcfba#e27f) i alt som skjer
- [Vokse faglig og hjelpe andre vokse](https://blog.variant.no/aapen-og-delt-kompetansebygging-c229771eee93)
- [Coachingavtale med Karina Hollekim](https://handbook.variant.no/avdelinger/oslo#Coaching-med-Karina-Hollekim)

## Om Variant

![Variant Oslo på tur i Hemsedal](/images/oslo-hemsedal-blob.png)
Variant er menneskene som jobber her. Vi har kommet sammen for å være med å skape et konsept og en filosofi vi selv tror på. Hverdagen blir mer spennende av å ha et fellesskap som engasjeres av utvikling og hvordan det påvirker hverdagen. Forretningsmodellen vår er enkel: Vi tilbyr flinke folk.

Da er det helt selvsagt at vi må investere i kunnskap. Læreglede kommer i mange fasonger og vi prøver å tilrettelegge for at vi som varianter skal lære på den måten vi ønsker. Noen av oss driver podcasts ([her](http://bartjs.io/tag/podcast-episode/) og [her](https://kortslutning.fun/)), noen lager [kodevideoer](https://youtube.com/kodesnutt) og noen underviser på NTNU. I tillegg samles vi hver måned til det vi [kaller en variantdag](https://blog.variant.no/tagged/variantdag); vår egen innedag for faglig påfyll. Og, ikke minst, for å møtes.

Konseptet og filosofien som er beskrevet over har vi behandlet i detalj, foråsidetsånn:

- [Åpen og delt kompetansebygging](https://blog.variant.no/aapen-og-delt-kompetansebygging-c229771eee93)
- Tillitsbasert ledelse: [del 1](https://blog.variant.no/tillitsbasert-ledelse-del-1-hva-og-hvorfor-86f6aa485cf9), [del 2](https://blog.variant.no/tillitsbasert-ledelse-del-2-sette-retning-449452fcc6a6)
- [Om lønn](https://blog.variant.no/bonusutbetaling-og-l%C3%B8nnsjusteringer-c6d340f0a6d)

## Kontakt

Har du spørsmål eller ønsker å snakke med oss om dette? Ikke vær redd for å kontakte vår CEO Linn Sandvik på enten linn@variant.no eller for en prat på 99019147.
