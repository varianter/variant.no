---
title: Prosjektleder i Oslo
h1_title: En variant av en prosjektleder
slug: prosjektleder-i-oslo
contact_emails: linn@variant.no
meta_title: Vil du være med oss å bygge Variant Oslo?
meta_description: Vi ser etter en dyktig prosjektleder som vil være med å bygge Variant Oslo!
meta_image: <todo: Input meta image here>
---

<br />

## Vi søker etter noen som vil være med oss å bygge Variant Oslo!

![Varianter snakker strategi](/images/strategisk-ellen-hilde.png)

Det er det vi ønsker du skal gjøre, _- sammen med flere og sammen med oss._

Variant er et konsulentselskap av og for mennesker med stor læreglede, som styrer sin egen hverdag enten det er fra hjemmekontor, på kontoret vårt eller ute hos kunde, hvor alle blir sett og hørt, og som er rause med hverandre. Til felles har vi at vi elsker utfordringer hvor prosjekt-, design- og teknologikompetanse finner sammen og tar plass i kundens kultur.Her oppdager vi nesten alltid at en helhetlig tilnærming tilfører ekstra verdi og engasjement.

## Hvem ser vi etter?

Vi ser etter deg som har en god porsjon entusiasme og nysgjerrighet. Våre verdier er åpenhet, raushet og læreglede, og det er viktig at vi alle har verdi- og tankesett som harmonerer med disse.
Som prosjektleder får du ansvar for å lede team og fagpersoner, for å drive prosesser og for å utøve og påvirke den faglige utviklingen i oppdraget ditt. Hos oss vil du jobbe med ulike arbeidsoppgaver ut fra egne ønsker om bransje og teknologi. Vi vet ikke nøyaktig hvilke oppdrag vi får. Det er faktisk slik at din kompetanse og dine ønsker ofte styrer det neste oppdraget.

Du kan gjerne være teknolog, designer eller økonom, men vi stiller ingen absolutte krav til din formelle bakgrunn. Det viktigste er din erfaring og kompetanse, og dine ønsker for egen utvikling. Viktigste for oss er at du har et ønske om å være dyktig.

Våre prosjektledere jobber med et bredt spekter av oppdrag og kunder. Fra innovasjon til implementering, fra tekniske oppdrag til kultur- og organisasjonsutvikling. Oppgavene spenner like bredt, fra innsiktsarbeid og konseptutvikling til risikostyring og gevinstarbeid.
Vi liker å være tilstede sammen med teamene og fagpersonene vi jobber tett med, vi tror vi lærer best på den måten. Samtidig sørger vi for tilhørighet i et godt fagmiljø som er under stadig utvikling i Variant. Vår fagkunnskap sørger vi for å dele raust med de vi jobber sammen med, i og utenfor oppdrag.

Vi tror at et åpent fagmiljø vil styrke oss som selskap, samtidig som det beriker kolleger i bransjen, og kunder vi jobber hos. Derfor har vi som mål om å være et synlig og engasjert fagmiljø, i flere kanaler. Om det være seg Meetups, YouTube eller podcasts. Læreglede smitter, så du bør være raus med å dele av din egen kompetanse, og kunne hjelpe andre til å gjøre det samme.

## Ansvar og oppgaver

<div class="left blob1"><img alt="Smilende Variant" src="/images/strategisk-ellen.png"/></div>

**_Prosjekter_** - Du vil jobbe i og lede spennende prosjekter ute hos våre kunder. Dette er store viktige aktører i norsk nærings- og samfunnsliv, som Helsedirektoratet, Sparebank 1, Skatteetaten og Lånekassen for å nevne noen.

**_Læreglede_** - For at vi skal lykkes i å etablere en læreglad kultur er vi helt avhengig av at alle tar ansvar for smittsom faglig utvikling og ønske om å lære.

**_Mulighet til å påvirke_** - Vi er store nok til å vinne gode prosjekter, men likevel små nok til at alle kan være med å påvirke arbeidshverdagen og selskapet. Vi vil høre dine meninger og tanker.

## Lønn og kompensasjoner

Vi tilstreber åpenhet i alt vårt arbeid. Derfor forsøker vi å være forutsigbar med tanke på de ulike insentivene vi tilbyr. Totalt består dette av fastlønn og bonus:

- Lønn. Variant justerer lønn basert på Teknas lønsstatistikk. Dette betyr at hvis du eksempelvis har en [mastergrad fra 2013, vil din startlønn være 808 168](/kalkulator?year=2013&degree=masters).
- Bonus. Du vil sammen med alle ansatte dele 30% av overskuddet pr kvartal som en resultatbonus.
- Gjennom Medeierskapsprogrammet i Variant [tilbys alle ansatte å kjøpe aksjer](https://blog.variant.no/invitasjon-til-%C3%A5-kj%C3%B8pe-aksjer-i-variant-as-27a29a307cb2) i Variant. Første april hvert år selger selskapet aksjer i selskapet til alle ansatte.

Du finner all info om oss i vår Håndbok, åpen for alle den også :blush: https://handbook.variant.no/

## Om Variant

![Workshop med Post-its](/images/strategisk-tonje-hilde-vikas.png)

Variant er menneskene som jobber her. Vi har kommet sammen for å være med å skape et konsept og en filosofi vi selv tror på. Hverdagen blir mer spennende av å ha et fellesskap som engasjeres av utvikling og hvordan det påvirker hverdagen. Forretningsmodell vår er enkel: Vi tilbyr flinke folk.

Da er det helt selvsagt at vi må investere i kunnskap. Læreglede kommer i mange fasonger og vi prøver å tilrettelegge for at vi som varianter skal lære på den måten vi ønsker. Noen av oss driver podcasts ([her](http://bartjs.io/tag/podcast-episode/) og [her](https://kortslutning.fun/)), noen lager [kodevideoer](https://youtube.com/kodesnutt), noen underviser på NTNU. I tillegg samles vi hver måned til det vi [kaller en variantdag](https://blog.variant.no/tagged/variantdag); vår egen innedag for faglig påfyll. Og, ikke minst, for å møtes.

Konseptet og filosofien som er beskrevet over har vi behandlet i detalj, foråsidetsånn:

- [Åpen og delt kompetansebygging](https://blog.variant.no/aapen-og-delt-kompetansebygging-c229771eee93)
- Tillitsbasert ledelse: [del 1](https://blog.variant.no/tillitsbasert-ledelse-del-1-hva-og-hvorfor-86f6aa485cf9), [del 2](https://blog.variant.no/tillitsbasert-ledelse-del-2-sette-retning-449452fcc6a6)
- [Om lønn](https://blog.variant.no/bonusutbetaling-og-l%C3%B8nnsjusteringer-c6d340f0a6d)

## Kontakt

Har du spørsmål eller ønsker å snakke med oss om dette? Ikke vær redd for å kontakte vår CEO Linn Sandvik på enten linn@variant.no eller for en prat på 99019147.