---
title: Fagleder Tjenestedesign i Norge
h1_title: Fagleder Tjenestedesign i Norge
slug: fagleder-tjenestedesign-i-norge
contact_emails: ewa@variant.no, mk@variant.no
meta_title: Fagleder tjenestedesign
meta_description: Vi ser etter en dyktig og erfaren tjenestedesigner som kan være fagleder i Norge!
meta_image: https://www.variant.no/images/fagleder_tjenestedesign_meta.jpg
---

## Fagleder / Senior Tjenestedesigner

![Varianter på en takterasse](/images/strategisk-ellen-hilde.png)

Vi leter nå etter en faglig sterk og engasjert senior tjenestedesigner som kan fylle rollen som [fagleder](https://handbook.variant.no/prosesser-raa#Fagledere) for tjenestedesign i Variant.

Fagledere i Variant blir valgt inn for en gitt periode, og ingen har denne rollen idag. Vi ser derfor etter deg som kan komme sette ditt preg på Variant.

## Hvem ser vi etter?

Du er en erfaren tjenestedesigner som vil være med å bygge kompetanseområdet og være en faglig mentor og spydspiss for disiplinen internt og eksternt. Her er noen kjennetegn på at du kan være rett person for oppgaven:

- Du må ha arbeidserfaring som designer, minst 5 år eller mer.
- Du er en trygg fagperson med en stor verktøykasse, som vet hvilke verktøy du kan bruke i ulike situasjoner
- Du er godt kjent med ulike designdisipliner, og hvilken rolle de spiller i utviklingen av tjenester og produkter.
- Du må ha erfaring med å lede designprosesser, kan gi råd når det kommer til hvordan man bør bruke design i et prosjekt eller i en virksomhet og vet å ta hensyn til både brukernes og oppdragsgivernes interesser.
- Du er faglig ambisiøs, glad i å dele av din kunnskap og har lyst til å bygge et sterkt fagmiljø i Variant og selge tjenestedesign og bygge designmodenhet hos kundene våre.

<div class="left blob1"><img alt="Konsentrerte Varianter" src="/images/strategisk-ellen.png"/></div>

## Hva vi kan tilby

Variant er summen av menneskene som jobber her. Vi er over 100 ansatte fordelt på kontorer i Trondheim, Oslo, Bergen, Stockholm, Gøteborg og Linkøping, alle med sine unike personligheter og interesser. Vi har kommet sammen for å være med å skape et konsept og en filosofi vi selv tror på og har ambisiøse planer rundt vekst og utvikling av selskapet i tiden framover.

Forretningsmodellen vår er enkel: Vi tilbyr flinke folk. Da er det selvsagt at vi må investere i kunnskap. Hverdagen blir mer spennende av å ha et fellesskap som engasjeres av utvikling og hvordan det påvirker hverdagen. Vi har trua på at det du synes er gøy og spennende, er det du skal bruke mest tid på. Styrkebasert tilnærming kaller vi det, som vår eminente kollega Linn, i Oslo, så flott forklarer i [denne bloggposten](https://blog.variant.no/l%C3%A6reglede-i-variant-444e20c6915c).

Vi ønsker å være konsulenter fordi det lar oss bruke faget vårt i en rekke spennende domener og problemstillinger. Dette gjelder alle – inkludert daglige ledere – som også er i oppdrag ute hos kunden. Konsulentrollen gir oss krevende, men spennende utfordringer som igjen skaper driv, mening og mestring og mulighet til å ta med oss gode Variant-verdier og påvirke positivt hos kundene.

Det er forskjellig hvilke goder den enkelte verdsetter mest, så vi anbefaler at du leser vår [håndbok](https://handbook.variant.no/) for å få det fulle bildet. Under har vi dratt fram det vi tror du kanskje kan være mest opptatt av nå:

<div class="right"><img alt="Sarah hos Variant holder et foredrag" src="/work_images/morten_jobber_paa_mac.png"/></div>

### Lønn, bonus & eierskap

- Vi har gode lønns- og pensjonsordninger. Se hvilken lønn du vil få i dag og hva du kan forvente frem i tid i vår [lønnskalkulator](https://www.variant.no/kalkulator). Ingen flere lønnsforhandlinger!
- Du vil, sammen med alle ansatte, dele 30 % av overskuddet per kvartal som en resultatbonus. Gjør vi det bra som gruppe, feirer vi som gruppe!
- Gjennom medeierskapsprogrammet kan du kjøpe aksjer i Variant.

### Fag og kompetansebygging

- Første fredag hver måned er det fagdag i arbeidstiden
- Du blir med i utviklingsprogrammet vårt RÅ, og du kan bli med i én av våre 11 faggrupper
- Du får bli med på vår åpne og tverrfaglige konferanse Refill. I tillegg sender vi deg gjerne på et kurs eller en ekstern konferanse en gang i året — Vi mener det er viktig å søke eksterne impulser og lære av de beste
- Vi drar sammen på lokale meetups og arrangerer fagkvelder for oss selv og andre «hjemme hos oss» på Variant-kontoret

### Andre goder og ytelser

- Full lønn under foreldrepermisjon, selv om lønnen skulle overstige det NAV betaler, to uker betalt permisjon for partner etter fødsel og to dager til barnehagetilvenning
- Gadget-budsjett på 12.000 kr. pluss mva. per år
- Fri telefoni, støtte til bredbånd og trening, og mye annet knask som du kan lese om i håndboken vår

## Kontakt

Har du spørsmål eller ønsker å snakke med oss om stillingen? Da er Ellen (Rekrutteringsansvarlig i Trondheim) eller Marius (Chief People Officer) riktige personer å snakke med.
