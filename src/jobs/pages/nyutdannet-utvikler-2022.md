---
title: Nyutdannet utvikler 2022
h1_title: Nyutdannet utvikler 2022
slug: nyutdannet-utvikler-2022
contact_emails: mk@variant.no
meta_title: Vi søker utviklerstudenter til fast jobb i Variant!
meta_description: Vi ser etter læreglade utviklere til å starte i fast jobb hos oss i 2022.
meta_image: https://www.variant.no/work_images/nyutdannet-meta-promo-2.jpg
---

## Hvem søker vi?

Vi søker 2 nyutdannede utviklere som engasjerer og motiverer, med oppstart 1. august 2022 til vårt kontor i [Trondheim](https://handbook.variant.no/avdelinger/trondheim). Det er ikke viktig hvilke verktøy eller språk du bruker. Det er langt viktigere at du bryr deg. Bryr deg om koden du skriver og bryr deg om kunden du leverer til.

<div class="right">

![Varianter i ivrig arbeid](/work_images/nyutdannet-blob-1.png)

</div>

Gjennom både strukturert og impulsiv kunnskapsutveksling lærer vi av hverandre og de vi jobber med for å bli flinkere, modigere og rausere. Vi elsker utfordringer hvor design- og teknologikompetanse finner sammen og tar plass i kundens kultur. Her oppdager vi stadig at en helhetlig tilnærming til utvikling og design skaper entusiasme og tilfører ekstra verdi. Variant er et selskap av og for de ansatte, der læreglede står i sentrum. Deler du også denne filosofien?

## Hvorfor jobbe i Variant?

Variant er en variant av et konsulentselskap som er [raust, åpent og læreglad](https://handbook.variant.no/handbook#form%C3%A5l-og-verdier). Disse verdiene ligger til grunn for hvordan vi møter hverandre og våre kunder. Vi er en gjeng dyktige [utviklere, designere og prosjektledere](https://www.variant.no/ansatte) som ønsker å både tilegne og dele kunnskap. Sammen skaper vi løsninger som tjener samfunnet. Hos oss er det din kompetanse og dine ønsker som påvirker våre neste oppdrag. Kundelisten vår endrer seg stadig, men for tiden bistår vi blant annet på disse prosjektene:

- For RiksTV designer vi tjenester og plattformer som gjør folks underholdningshverdag bedre, enklere og mer inspirerende.

- For Telenor designer og utvikler vi støtteverktøy for morgendagens mobiloperatørløsninger.

- For Sparebank 1 designer vi ny og bedre funksjonalitet i nettbanken til privatkunder, så bank blir enkelt og intuitivt for alle brukergrupper.

<div class="left">

![Sarah holder foredrag på Variantdag](/work_images/nyutdannet-blob-2.png)

</div>

## Hva kan vi tilby?

Som nyutdannet konsulent i Variant blir du en del av utviklingsprogrammet vi kaller [Variant:skudd](https://handbook.variant.no/handbook#utviklingsprogram). Programmet er skreddersydd for deg som kommer rett fra skolen, og bidrar til at du raskt blir en skikkelig god konsulent. En viktig del av programmet er Startskudd, ei hel uke dedikert til å lære Variant, konsulentvirket og andre nye (og gamle) Varianter bedre å kjenne. I 2022 gjennomførte vi Startskudd i idylliske omgivelser på Bjerkeløkkja på Oppdal, med fjelltur og kubb og øl-kurs som noen av aktivitetene som bidro til en god sosial ramme rundt hele. Læreglede står sterkt, også i Variant:skudd. Likevel tror vi at du lærer best ute i prosjekt, og det vil derfor ikke gå lang tid før du starter i oppdrag hos en av våre kunder. Du vil samarbeide med andre varianter, og få god [oppfølging](https://handbook.variant.no/quality_manual#personaloppf%C3%B8lging) underveis.

I Variant jobber vi for å være åpne og rause, og dette gjenspeiles blant annet i betingelsene våre. Du trenger for eksempel ikke å lure på hvordan [kontrakten](https://avtaler.variant.no/avtaler/ansettelse.html) din vil se ut. Som nyutdannet i 2022 vil du tjene 570 000 kr (master) og 540 000 kr (bachelor) i året. I tillegg vil du hvert kvartal få utbetalt en [bonus](https://handbook.variant.no/#bonus), som årlig har pleid å ligge på rundt 70 000 kr per ansatt. Utenom lønn har vi også gode betingelser knyttet til [gadgets](https://handbook.variant.no/information#gadgets), [pensjon og forsikring](https://handbook.variant.no/handbook#pensjon-og-forsikring), samt andre [goder og ytelser](https://handbook.variant.no/handbook#goder-og-ytelser). Dersom du vil lese mer om hva Variant står for og tilbyr, sjekk gjerne ut [håndboka](https://handbook.variant.no/handbook) vår.

<div class="right">

![Christian og Mikael holder digitalt kurs for linjeforening](/work_images/nyutdannet-blob-3.png)

</div>

## Hva skjer etter at du har søkt?

Alle søknader til fast jobb behandles fortløpende, og aktuelle kandidater inviteres like etterpå til det vi kaller [kaffeprat](https://handbook.variant.no/quality_manual#1-kaffeprat-%EF%B8%8F-30-min). Kaffepraten er en uformell samtale hvor vi finner ut om begge parter har felles verdier og mål. Og nei - du er selvsagt ikke nødt til å drikke kaffe. Dersom begge er interessert, fortsetter [ansettelsesprosessen](https://handbook.variant.no/prosesser-ansatt#Ansettelse-og-jobbintervju). Her samarbeider vi først om å løse en avgrenset problemstilling, før sluttkandidatene inviteres til en forventningssamtale. Vi vil være sikre på at begge parter ønsker seg i samme retning, og gjennom en mer praktisk rettet samtale tilrettelegges det for å snakke litt mer sammen og avklare om vi er en match.

Dersom du får jobbtilbud og takker ja, inkluderes du straks i Variant. Du får tilgang til vår Slack, og mulighet til å delta på alle faglige og [sosiale arrangementer](https://handbook.variant.no/quality_manual#sosiale-aktiviteter). Dette inkluderer blant annet spill- og fagkvelder, nyttårskalas og [variantdager](https://handbook.variant.no/handbook#variantdag), som er fine muligheter til å bli bedre kjent før oppstart i august.

## Har du spørsmål?

Vi håper du søker, og ser frem til å bli bedre kjent med deg. Har du spørsmål om jobben eller Variant?  
Ta gjerne kontakt med meg.

## Søknadsfrist

<p>
27. mars 2022
</p>
