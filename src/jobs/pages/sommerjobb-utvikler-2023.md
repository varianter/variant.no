---
title: Sommerjobb utvikler 2023
h1_title: Sommerjobb for utviklerstudenter i 2023
slug: sommerjobb-utvikler-2023
contact_emails: mk@variant.no
meta_title: Vi søker utviklerstudenter til sommerjobb hos Variant!
meta_description: Vi ser etter læreglade utviklere til å ha sommerjobb hos oss i 2023.
meta_image: https://www.variant.no/images/sommerjobb_utvikler_2023_meta.png
---

## Hva går sommerjobben ut på?

En sommerjobb i Variant er en fin mulighet til å anvende det du har lært på skolen i praksis. Det forventes ikke at du er utlært, men at du ønsker å lære mer. Det viktigste er at du bryr deg. Bryr deg om koden du skriver, bryr deg om kunden du leverer til og bryr deg om dine medstudenter og kollegaer.

<div class="right">

![Sommeransatte inne i Varianthuset](/work_images/sommerjobbere_innenfor_variant_2022.png)

</div>

I 2023 tilbyr vi sommerjobb i hele tre(!) byer: I Trondheim søker vi 4 utviklere. I Oslo 3, og i vårt nyeste kontor i Bergen ser vi etter 2.
Vi har tro på at både kunder og sluttbrukere får det beste resultatet når vi jobber i tverrfaglige team. Derfor rekrutterer vi også designere parallelt. Sammen vil dere jobbe på et av våre spennende oppdrag for kundene våre. Selvfølgelig med god støtte, oppfølging og tilrettelegging fra erfarne konsulenter som ønsker at du lykkes.

Årets sommervarianter fikk blant annet bryne seg på bookingtjeneste for Inatur, oppfølging av fiskehelse for Piscada og digital støtte av trafikksikkerhetsinspeksjoner i Statens vegvesen.

## Hvorfor jobbe i Variant?

Variant er en variant av et konsulentselskap som er [raust, åpent og læreglad](https://handbook.variant.no/handbook#form%C3%A5l-og-verdier). Disse verdiene ligger til grunn for hvordan vi møter hverandre og våre kunder. Vi er en gjeng hyggelige og dyktige [mennesker](https://www.variant.no/ansatte) som ønsker å både tilegne og dele kunnskap. Sammen skaper vi løsninger som tjener samfunnet.

Sommerjobben varer i fire + to uker med tre uker ferie i mellom, og vil gi god innsikt i hva det vil si å jobbe i konsulentbransjen og hvordan hverdagen i Variant er. Du kommer til å lære masse nyttig, samtidig som du har det gøy sammen med oss andre varianter. Vi er opptatt av at sommerjobben skal ha en god dose av både sosialt og faglig påfyll.

I Variant har alle innsyn i alt - selv som sommerstudent. Derfor trenger du selvsagt ikke å lure på hvordan [kontrakten din](https://avtaler.variant.no/avtaler/ansettelse-sommerjobb.html) vil se ut for sommeren. Lønna trenger du heller ikke å lure på. Lønna trenger du heller ikke å lure på. Du får 271.83 kr (eller 100e) for hver time, slik at du havner rett under fribeløpet! Dersom du har lyst til å lese mer om hva Variant står for kan du sjekke ut vår egen [håndbok](https://handbook.variant.no/).

<div class="left">

![Sommeransatte i diskusjon](/work_images/sommerjobbere_diskusjon2_2022.png)

</div>

## Hva skjer etter søknadsfristen?

Vi liker ikke tradisjonelle intervjuer. De plasserer søker i en unaturlig situasjon, og man blir ikke godt kjent med hverandre. Etter at vi har vurdert alle søknadene inviterer vi derfor utvalgte kandidater til en uformell samtale. Dette er det vi kaller [kaffeprat](https://handbook.variant.no/quality_manual#1-kaffeprat-%EF%B8%8F-30-min). Hensikten med samtalen er å finne ut om begge parter har felles verdier og mål. Og nei – du er selvsagt ikke nødt til å drikke kaffe.

Dersom du får jobbtilbud og takker ja, inkluderes du straks i Variant på lik linje med de fast ansatte. Du får tilgang til vår Slack, og mulighet til å delta på alle faglige og [sosiale arrangementer](https://handbook.variant.no/quality_manual#sosiale-aktiviteter). Dette inkluderer blant annet spill- og fagkvelder, nyttårskalas og [variantdager](https://handbook.variant.no/handbook#variantdag), som er fine muligheter til å bli bedre kjent før sommerjobben starter i juni.

## Hvordan ser alt dette ut i kalendertid?

</br>

- Vi går gjennom alle søknadene 3. - 4. oktober. Da vil vi også fortløpende sende ut invitasjoner til kaffeprater.
- Kaffeprater blir så gjennomført primært 5. og 6. oktober.
- Vi vil starte å sende ut tilbud den 7. oktober.

Selve sommerjobben er delt opp i to perioder, hvor man har ferie 3 uker i fellesferien.
I 2023 vil første arbeidsperiode være fra 12. juni - 7. juli (4 uker). Andre arbeidsperiode starter opp igjen 31. juli og varer frem til 11. august (2 uker).

<div class="right">

![En av våre sommeransatte presentere sitt prosjekt](/work_images/sommerjobbere_koder_2022.png)

</div>

## Hva ser vi etter i en søknad?

Vi setter pris på en søknad med CV, motivasjonsbrev og karakterutskrift. Det viktigste for oss er å få et helhetlig bilde. Både av deg som person, din eksisterende kompetanse og dine ambisjoner. Så hvem er du og hvorfor søker du sommerjobb i Variant? Vi ser etter mennesker som bryr seg om å skape en bedre hverdag.

Du bestemmer selv hvor du vil søke, men vi er ærlige på at vi håper at sommerjobben kan være første skritt mot å bli en fast Variant. Da kan det være lurt å tenke gjennom hvor du kan se for deg å slå røtter etter studiet. I sommerjobben har du nemlig muligheten til å bli kjent med folk som kan bli dine nærmeste kollegaer etter endt studie, og sommerjobben er like mye for at du også skal kjenne på om Variant er et sted du føler deg komfortabel og hjemme.

## Søknadsfrist

<p>
2. oktober 2022
</p>

## Har du spørsmål?

Vi håper du søker, og ser frem til å bli bedre kjent med deg. Har du spørsmål om jobben eller Variant? Ta gjerne kontakt med meg.
