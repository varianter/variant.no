---
title: Oppstartsteam Stavanger
h1_title: Leder- og oppstartsteam i Variant Stavanger AS
slug: oppstartsteam-stavanger
contact_emails: oms@variant.no, ah@variant.no
meta_title: Vi søker oppstartsteam til Variant Stavanger
meta_description: Vi søker deg som vil utvikle Stavanger – sammen med flere og sammen med oss!
meta_image: https://www.variant.no/images/og-variant-stavanger.png
---

## Vi søker dere som vil utvikle Stavanger!

![Flotte Varianter](/images/design-takterasse.png)

Det er det vi ønsker dere skal gjøre – sammen med oss. Vi ser etter dere som vil være med på å etablere neste generasjons selskapskultur, hvor medarbeidernes potensiale utnyttes til det fulle ved å gi tillit og transparens. En kultur som består av gjensidig raushet, åpenhet og læreglede. En kultur som har mot til å stå som et eksempel for andre, og har ydmykhet nok til å lære.

Les mer om våre [ambisjoner og detaljer for Stavanger](/stavanger). I tillegg har Odd Morten skrevet litt om [hvorfor vi etablerer oss i Oljehovedstaden](https://blog.variant.no/kor-e-det-stavanger-a0c519d1e7f2).

## Hvem ser vi etter?

Vi ser altså etter en gjeng som kan starte opp og ta lead på Variant Stavanger sammen med oss. Dette inkluderer en daglig leder (CEO), en teknologisjef og en designsjef (eller CTO og CDO om du vil). Teamet trenger i tillegg salgskompetanse og kapasitet, og til slutt noen erfarne rollemodeller innen utvikling, design og prosjektledelse. Totalt ser vi for oss at oppstartsteamet blir en seks til åtte strålende varianter.

Vi tar selvsagt i mot vanlige søknader fra enkeltpersoner, men vi har også lyst til å se etter en gjeng (to, tre, fire, … ) som kjenner hverandre fra før, som kanskje jobber sammen i dag eller har gjort det før som har lyst til å skape noe sammen.

Våre verdier er åpenhet, raushet og læreglede, og du bør ha et verdi- og tankesett som harmonerer med disse. Læreglede smitter, og vi leter etter en ledere som både er nysgjerrig selv og som trives med å motivere andre til læring og utvikling.

## Ansvar og oppgaver

<div class="left blob1"><img alt="Konsentrerte Varianter" src="/images/design-konsentrert.png"/></div>

Dette vil variere fra rolle til rolle selvsagt, men felles- og hovedanliggende for alle er å bidra til at Variant Stavanger lykkes med å bygge et sterkt fagmiljø hvor vi blir en ettertraktet merkvevare i byen, og som vil jobbe med å gjøre en forskjell både med tanke på arbeidsmiljø og bærekraft.

I tillegg vil dere jobbe opp mot Variant i Norge og Norden. Daglig leder vil være en del av konsernledelsen, og fagledelsen bidrar med å utvikle Variant som helhet faglig sammmen i team med fagledelse fra andre Variantselskaper.

Vi er tilhengere av at våre ledere forstår behovene til både egne konsulent-kolleger og kundene våre. Våre ledere bruker derfor en stor del av sin tid som operative konsulenter ute i kundeoppdrag.

## Lønn og kompensasjoner

Vi ønsker å være så åpen som mulig i alt vårt arbeid, det gjelder også med tanke på de ulike insentivene våre. Lønn og bonus er beskrevet i håndboken vår. I tillegg kommer utbytte fra aksjeandel og verdistigning i eierandel:

- Lønn. [Les mer om lønn i Variant](https://handbook.variant.no/#Lonn)
- Bonus. Konsulenter vil få en resultatbonus per kvartal. Bonusen beregnes som 30 prosent av overskuddet, og fordeles likt på alle konsulenter.
- Vår nye nye ledelse og nøkkelpersoner (altså dere) tilbys å kjøpe tilsammen 20 prosent av aksjene i Variant Stavanger AS. Dette vil medføre et årlig utbetalt utbytte. Variant benytter aktiv utbyttepolitikk, og det er å forvente betydelige utbetalinger hvert år.
- Selskapets verdi vil øke med antall ansatte. Ved tidlig inntreden vil hver aksje ha en lav verdi, og denne stiger raskt i verdi etter hvert som antallet ansatte øker. Vi har en modell for fornuftig vekst og et realistisk mål om å bygge et fagmiljø med 30 dyktige fagpersoner på 3 år.

Kompensasjonen er med andre ord knyttet til verdiutviklingen av selskapet.

## Om Variant

![Workshop med Post-its](/images/design-workshop.png)
Variant er menneskene som jobber her. Vi har kommet sammen for å være med å skape et konsept og en filosofi vi selv tror på. Hverdagen blir mer spennende av å ha et fellesskap som engasjeres av utvikling og nysgjerrighet. Forretningsmodellen vår er enkel: Vi tilbyr flinke og greie folk.

For oss er det helt selvsagt at vi må investere i kunnskap. Læreglede kommer i mange fasonger og vi prøver å tilrettelegge for at alle skal lære på den måten vi ønsker. Vi driver [podcasts](https://variantsnakk.transistor.fm/episodes), vi lager [videoer](https://www.youtube.com/@variant-no), vi underviser på NTNU. I tillegg samles vi hver måned til det vi [kaller en variantdag](https://blog.variant.no/tagged/variantdag); vår egen innedag for både faglig og sosialt påfyll.

Konseptet og filosofien som er beskrevet over har vi behandlet i detalj, foråsidetsånn:

- [Åpen og delt kompetansebygging](https://blog.variant.no/aapen-og-delt-kompetansebygging-c229771eee93)
- Tillitsbasert ledelse: [del 1](https://blog.variant.no/tillitsbasert-ledelse-del-1-hva-og-hvorfor-86f6aa485cf9), [del 2](https://blog.variant.no/tillitsbasert-ledelse-del-2-sette-retning-449452fcc6a6)
- [Om lønn](https://blog.variant.no/bonusutbetaling-og-l%C3%B8nnsjusteringer-c6d340f0a6d)

## Kontakt

Har du spørsmål eller ønsker å snakke med oss om dette? Ikke vær redd for å kontakte vår konserndirektør Odd Morten Sveås eller komersiell direktør Anders Hammervold.
