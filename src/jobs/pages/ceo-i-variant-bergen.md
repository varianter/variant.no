---
title: Daglig leder for Variant Bergen AS
h1_title: Daglig leder for Variant Bergen AS
slug: ceo-i-variant-bergen
contact_emails: oms@variant.no
meta_title: Vi søker CEO til Variant Bergen
meta_description: Vi søker etter deg som vil utvikle Bergen – sammen med flere og sammen med oss!
meta_image: https://www.variant.no/images/ceo-bergen.jpg
---

## Vi søker etter deg som vil utvikle Bergen

![Trapp til Ulriken av Francois Olwage på Unsplash](/images/ulriken-trapp.png)

Det er det vi ønsker du skal gjøre, - sammen med flere og sammen med oss. Etablere neste generasjons selskapskultur hvor medarbeideres potensial utnyttes til det fulle ved å gi tillit og transparens. En kultur som består av gjensidig _raushet_, _åpenhet_ og _læreglede_. En kultur som har mot til å stå som et eksempel for andre og ydmykhet til å lære av det samme.

Les mer om våre Bergensvyer i [denne brosjyren](/bergen/vyer). I tillegg har Odd Morten skrevet litt om [hvorfor vi etablerer oss blant de syv fjell](https://blog.variant.no/hallaisen-bergen-d88c7b976ef4).

## Hvem ser vi etter?

Helt overordnet ser vi etter deg som kan lede en bukett dyktige og læreglade mennesker. Våre verdier er _raushet_, _åpenhet_ og nettopp _læreglede_. Som leder bør du ha et verdi- og tankesett som harmonerer med disse bærebjelkene. Siden vi er et konsulentselskap som tilbyr tjenester knyttet til digital tjenesteutvikling, vil det være en stor fordel om du har mellom fem og ti års erfaring fra bransjen – for eksempel som utvikler, designer eller prosjektleder. Ikke nødvendigvis som leder, men med et brennende ønske om og interesse for styrkebasert ledelse. Det viktigste vil uansett være at du er dyktig med mennesker og evner å lede, motivere og utvikle andre. Du må kjenne deg inspirert av langsiktig målstyring samtidig som du evner å jobbe operativt og kortsiktig.

## Ansvar og oppgaver

<div class="left blob1"><img alt="Hilde og Maciek på variantdag" src="/images/hilde-maciek.png"/></div>

Bergensjefen blir en del av Variants konsernledelse, og vil gjennom dette bistå med strategiarbeid både på selskaps- og konsernnivå. Du vil jobbe med selskapsutvikling i samarbeid med de øvrige selskapene i konsernet.

Som daglig leder i Variant Bergen AS vil du ha personalansvar for de øvrige medlemmene av ledergruppen – men gjerne enda flere medarbeidere. Du vil ha overordnet ansvar for salg og rekruttering, selv om dette i praksis er et åpent teamarbeid i Variant på tvers av byene.

Vi er sterke tilhengere av at våre ledere gjennom praksis er tett på hverdagen til kolleger, kunder og markedet. Variants ledere bruker derfor en viss andel av sin tid som operative konsulenter ute i kundeoppdrag.

## Lønn og kompensasjoner

Vi tilstreber åpenhet i alt vårt arbeid, også når vi ser etter ledere. Derfor forsøker vi å være forutsigbare med tanke på de ulike insentivene vi kan tilby. Totalt består disse av fastlønn og bonus, et ledertillegg, utbytte fra aksjeandel og verdistigning i eierandel:

- Lønn. [Variant justerer lønn basert på Teknas lønsstatistikk](/kalkulator). For ledere kommer også et tillegg for å gjøre lederlønningene konkurransedyktige. Ledertillegget utvikles trinnvis med størrelsen på selskapet. Dette for å opprettholde konkurransedyktighet samtidig som selskapets lønnskostnader skal harmonere med egen økonomi. Startlønnen vil til sammen være 1 100 000 kr..
- Bonus. Du vil som alle ansatte får en flat kvartalsvis resultatbonus som utgjør 30% av overskuddet.
- Du tilbys å kjøpe deg inn i Variant Bergen AS (se også neste avsnitt). Dette vil gi et årlig utbetalt utbytte. Variant benytter aktiv utbyttepolitikk, og det er å forvente betydelige utbetalinger hvert år.
- Selskapets verdi vil øke med antall ansatte. Ved tidlig inntreden vil hver aksje ha en lav verdi som raskt stiger i verdi etter hvert som antall ansatte øker. Vi er ambisiøse og søker deg som også har lyst til å oppnå noe. Vi har en modell for bærekraftig vekst og et realistisk mål om å bygge et fagmiljø med 30 dyktige fagpersoner på tre år.

Kompensasjonen er med andre ord knyttet til verdiutviklingen av selskapet. Vi har her laget en [prognose for denne utviklingen](/bergen/verdiutvikling) de første årene.

## Eierskap og selskapsutvikling

Vi har god erfaring med at eierandeler i aksjeselskapet brukes til å etablere et handlekraftig og godt oppstartsteam. Derfor vil vi selge 30% av aksjene til oppstartsteamet. Vi utfordrer deg som lederkandidat til å vurdere hvordan du ønsker å utnytte disse til å utvikle Variant Bergen AS best mulig.

<flip-card variant="click" class="flipCard">
  <button class="flipCard__details" slot="front" type="button" aria-label="Les våre tanker rundt utnytting av aksjer">Vi har også tenkt litt ...men ikke lurkikk</button>
  <div class="flipCard__details" slot="back">
  
  <div>

Det er mange tilnæringer her som alle kan fungere. Det er nettopp derfor vi er spente på hva du mener, men en måte å gjøre det på kan være:

- 7,5% til CEO - Daglig leder
- 7,5% til CDO - Designsjef
- 7,5% til CTO - Teknologisjef
- 1,5% til 5 erfarne og faglig sterke personer med godt nettverk. Dette er personer som det er vanskelig å ellers få løs der de er ansatt i dag, typisk i jobber de trives godt i og hvor de får gått betalt.

    </div>

    </div>
  </flip-card>

## Om Variant

![Variant med vision](/images/flaske.png)

Variant er menneskene som jobber her. Vi har kommet sammen for å være med å skape et konsept og en filosofi vi selv tror på. Hverdagen blir mer spennende av å ha et fellesskap som engasjeres av utvikling og hvordan det påvirker hverdagen. Forretningsmodellen vår er enkel: Vi tilbyr flinke folk.

Da er det helt selvsagt at vi må investere i kunnskap. Læreglede kommer i mange fasonger og vi prøver å tilrettelegge for at vi som varianter skal lære på den måten vi ønsker. Noen av oss driver podcasts ([her](http://bartjs.io/tag/podcast-episode/) og [her](https://kortslutning.fun/)), noen lager [kodevideoer](https://youtube.com/kodesnutt), noen underviser på NTNU. I tillegg samles vi hver måned til det vi [kaller en variantdag](https://blog.variant.no/tagged/variantdag); vår egen dag for faglig påfyll og sosialisering.

Konseptet og filosofien som er beskrevet over har vi behandlet i detalj, foråsidetsånn:

- [Åpen og delt kompetansebygging](https://blog.variant.no/aapen-og-delt-kompetansebygging-c229771eee93)
- Tillitsbasert ledelse: [del 1](https://blog.variant.no/tillitsbasert-ledelse-del-1-hva-og-hvorfor-86f6aa485cf9), [del 2](https://blog.variant.no/tillitsbasert-ledelse-del-2-sette-retning-449452fcc6a6)
- [Om lønn](https://blog.variant.no/bonusutbetaling-og-l%C3%B8nnsjusteringer-c6d340f0a6d)

## Kontakt

Har du spørsmål eller ønsker å snakke med oss om dette? Ikke vær redd for å kontakte vår konsernleder Odd Morten Sveås.
