---
title: CCO - Chief Commercial Officer
h1_title: CCO - Chief Commercial Officer
slug: cco-i-oslo
contact_emails: linn@variant.no, even@variant.no
meta_title: Vil du være med oss å bygge Variant Oslo?
meta_description: Vi ser etter en salgsleder/forretningsutvikler som vil være med å videreutvikle et åpent, raust og læreglad konsulentselskap i Oslo!
meta_image: https://www.variant.no/images/cco_oslo_meta.png
---

## Har du lyst til å bygge kundeforhold i et åpent raust og læreglad konsulentselskap?

![Varianter på tur i Praha](/images/oslo-praha-blob.png)

_Vi ser etter en salgsleder, eller forretningsutvikler om du vil, som skal være med å videreutvikle et åpent, raust og læreglad konsulentselskap i Oslo._

## Hva vil vi at du skal bidra til?

Du vil bli en del av ledergruppen og også jobbe tett med salgsdirektør i Variant Norge for å påvirke selskapets videre vekst. Du blir en del av et større salgsapparat, som også gjør at du vil samarbeide med alle Variant sine selskap i Norge og Sverige. Du vil få utvikle deg videre i salg, men også på andre aspekter med å lede et konsulentselskap som strategisk selskapsutvikling og personalledelse.

Variant Oslo er et selskap som har god vekst i antall ansatte, med en diversifisert kundeportefølje med store aktører innen offentlig og privat næringsliv. Et fellestrekk for alle våre kunder er at de ønsker å utgjøre en positiv forskjell i samfunnet. Noen få av oss jobber hos samme kunder, men en klar ambisjon fremover er at flere skal jobbe hos samme kunde for å få større påvirkningskraft. Vi ønsker å bygge enkelte kundeforhold til å bli mer strategiske partnerskap der vi utvikler hverandre. Vi må bli enda bedre på å ivareta eksisterende kunder for å kunne skape mer. For å klare dette trenger vi mer kapasitet, og mer spisset kompetanse på salg enn det vi besitter per i dag.

Vi er et selskap med solid økonomi, men som alle andre opplever vi krevende markedsforhold. Det innebærer at vi nå har noen av våre kolleger permittert fra deres stillinger. Den personen vi søker å ansette nå skal være en del av løsningen, og bidra til videreutviklingen av Variant sammen med ledergruppen og alle andre varianter.

<div class="right"><img alt="Sarah hos Variant holder et foredrag" src="/images/utvikler-sarah.png"/></div>

## Hvem ser vi etter?

Vi ser etter en dyktig salgsleder/forretningsutvikler som også har fagkompetanse innen digital produkt- og tjenesteutvikling som for eksempel prosjektleder, designer, utvikler eller rådgiver. Du har jobbet med salg tidligere, og gjerne i konsulentbransjen. Du må være en person som ser og evner å skape muligheter hos kunder og i markedet vi opererer i. Du kommer til å jobbe deler av tiden din selv ute hos kunde i fakturerbart oppdrag, og resten av tiden med å utvikle kundeporteføljen vår og salgskompetansen i selskapet.

**_Som salgs- og forretningsutvikler i Variant får du ansvar for_**

- Strategisk salgsarbeid
- Salg av konsulenter til kunder
- Bidra i tilbud- og anbudsskriving, jobbe fram avtaler og kontrakter: innhente informasjon, skrive, utforme og sørge at vi leverer gode tilbud som svarer på det kunden trenger og kommuniserer hva slags verdi vi kan levere
- Ha ansvar for din egen portefølje; følge opp egne kunder, ha kundemøter, ta kontakt med nye kunder og gå aktivt ut for å lete etter små og store oppdrag
- Sørge for kompetanseheving innen salg hos andre konsulenter

**_Dette hadde også vært fint_**

- Gode kommunikasjonsevner, på norsk og engelsk, muntlig og skriftlig: Kan skrive gode tekster som formidler hva Variant er og hva vi kan tilby
- Erfaring med å selge konsulentteam eller prosjekter, og har bidratt i tilbudsskriving
- Full kontroll på kontrakter, forhandlinger og god forståelse av det kommersielle
- Kjenner mye folk i bransjen og er god på å bygge relasjoner
- Er strukturert og opptatt av forbedring
- Er nysgjerrig, opptatt av folk og opptatt av å lære

## Hva får du hos oss?

I Variant har vi to lønnsmodeller. Konsulentmodellen er en [åpen lønnskalkulator](https://www.variant.no/kalkulator) som er basert på Tekna sin lønnsstatistikk. Denne stillingen vil bli en del av ledergruppen og lederstillinger i Variant lønnes etter en egen lønnsmodell som ligger åpent tilgjengelig [her](https://handbook.variant.no/#Ledere).

**_Goder_**

- [Alle våre vilkår ligger åpent](https://handbook.variant.no)
- [Gode og rettferdige betingelser](https://handbook.variant.no/#Selve-livet)
- [God lønn som er åpen for alle](https://www.variant.no/kalkulator)
- [Innsikt og påvirkning](https://blog.variant.no/bli-en-bedre-variant-7e1926bdcfba#e27f) i alt som skjer
- [Vokse faglig og hjelpe andre vokse](https://blog.variant.no/aapen-og-delt-kompetansebygging-c229771eee93)
- [Coachingavtale med Karina Hollekim](https://handbook.variant.no/avdelinger/oslo#Coaching-med-Karina-Hollekim)

## Om Variant

![Variant Oslo på tur i Hemsedal](/images/oslo-hemsedal-blob.png)
Variant er menneskene som jobber her. Vi har kommet sammen for å være med å skape et konsept og en filosofi vi selv tror på. Hverdagen blir mer spennende av å ha et fellesskap som engasjeres av utvikling og hvordan det påvirker hverdagen. Forretningsmodellen vår er enkel: Vi tilbyr flinke folk.

Da er det helt selvsagt at vi må investere i kunnskap. Læreglede kommer i mange fasonger og vi prøver å tilrettelegge for at vi som varianter skal lære på den måten vi ønsker. Noen av oss driver podcasts ([her](http://bartjs.io/tag/podcast-episode/) og [her](https://kortslutning.fun/)), noen lager [kodevideoer](https://youtube.com/kodesnutt) og noen underviser på NTNU. I tillegg samles vi hver måned til det vi [kaller en variantdag](https://blog.variant.no/tagged/variantdag); vår egen innedag for faglig påfyll. Og, ikke minst, for å møtes.

Konseptet og filosofien som er beskrevet over har vi behandlet i detalj, foråsidetsånn:

- [Åpen og delt kompetansebygging](https://blog.variant.no/aapen-og-delt-kompetansebygging-c229771eee93)
- Tillitsbasert ledelse: [del 1](https://blog.variant.no/tillitsbasert-ledelse-del-1-hva-og-hvorfor-86f6aa485cf9), [del 2](https://blog.variant.no/tillitsbasert-ledelse-del-2-sette-retning-449452fcc6a6)
- [Om lønn](https://blog.variant.no/bonusutbetaling-og-l%C3%B8nnsjusteringer-c6d340f0a6d)
- [Lønnsoppgjøret 2024](https://blog.variant.no/l%C3%B8nnsoppgj%C3%B8ret-2024-6afd7c92abfd)

## Kontakt

Har du spørsmål eller ønsker å snakke med oss om dette? Ikke vær redd for å kontakte vår CEO Linn Sandvik på enten linn@variant.no eller for en prat på 99019147.
