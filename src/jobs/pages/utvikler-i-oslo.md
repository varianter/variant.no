---
title: Utvikler
h1_title: Erfaren utvikler i Variant Oslo
slug: utvikler-i-oslo
contact_emails: even@variant.no, nikolai@variant.no
meta_title: Erfaren utvikler i Variant Oslo
meta_description: Vil du være med oss å bygge Variant Oslo?
meta_image: https://www.variant.no/images/erfaren_utvikler_meta.jpg
---

## Vi søker etter deg som vil være med å bygge Variant Oslo!

![Varianter på tur i Praha](/images/oslo-praha-blob.png)

Vi ser etter en erfaren utvikler som vil være med og forme et åpent, raust og læreglad konsulentselskap i Oslo.
Det er det vi inviterer deg med på, _- sammen med oss._

Variant er et selskap av og for læreglade mennesker, som styrer sin egen hverdag og som er rause med hverandre.
I Variant ønsker vi at alle skal bidra til å forme sin egen arbeidplass og hverdag. Vi tar åpenhet til nye høyder og Variant er designet med transparens som et fundament. Til felles har vi at vi elsker utfordringer hvor design- og teknologikompetanse finner sammen og tar plass i kundens kultur.

## Hvem ser vi etter?

Vi ser etter deg som har flere års erfaring med utvikling av digtiale tjenester eller produkter. En som tar med seg spennende historier og erfaringer som vi kan lære av.

Din utviklerprofil kan være så mangt. Kanskje er du en kløpper på React, Vue, Angular eller andre moderne frontend-teknologier? Eller kanskje du har jobbet mer .NET, Java eller Kotlin? Kanskje har du hodet i skyen og erfaring med Azure, GCP, AWS eller lignende skyplattformer?

Det aller viktigste for oss er at du har et ønske om å være en dyktig utvikler og en raus kollega. Sammen utgjør vi et bredt spekter av utviklere med ulik bakgrunn, fagprofil og styrker som kan lære av, og utvikle hverandre videre.

<div class="right"><img alt="Sarah hos Variant holder et foredrag" src="/images/utvikler-sarah.png"/></div>

Vi ser etter en teknolog med en god porsjon entusiasme og nysgjerrighet. Dette er en person som skal være med å forme kultur og fagmiljø sammen med resten av gjengen i Oslo. Våre verdier er åpenhet, raushet og læreglede, og det er viktig at du har verdi- og tankesett som harmonerer med disse.

Du bør være noen som holder seg oppdatert innen utvikling. Samtidig har faget vårt blitt mer enn å bare kverne ut flest mulig kodelinjer. Vi lever i skjæringspunktet mellom design, utvikling og mennesker, og derfor tror vi det er en fordel om du har jobbet i kryssfunksjonelle team før. Det er også en fordel om du har jobbet i konsulentbransjen, og kan se muligheter, behov og løsninger hos våre kunder. Om det gjelder teknologi, innovasjon eller produktutvikling.

**_For tiden jobber vi mye med_**

- JavaScript (i alle mulige former, som f.eks React, Vue og Node.js)
- [HTML og CSS](https://www.kode24.no/kodenytt/identitetskrise-i-frontend-utvikling/70738327)
- Docker og Kubernetes
- C#, .NET, Java og Kotlin
- Skyplattformer (Azure, AWS, GCP, Vercel og Heroku)
- og ikke minst: empati, utviklerkultur og samarbeid

**_Hvem jobber vi med?_** - Du vil jobbe i spennende prosjekter ute hos våre kunder - både små og store. Disse er viktige aktører i norsk nærings- og samfunnsliv, som Statens Vegvesen, Ruter, NRK, Energi.ai, Sparebank 1, Forsvaret eller Miljødirektoratet for å nevne noen.

**_Mulighet til å påvirke_** - Vi er store nok til å vinne gode prosjekter, men likevel små nok til at alle kan være med å påvirke arbeidshverdagen og selskapet. Vi vil høre dine meninger og tanker.

## Hva får du hos oss?

Variant er folka og folka er variant. Hos oss får du et utforskende fagmiljø hvor det sosiale står sentralt. Vi er ikke bare kollegaer, men gode venner som støtter og utfordrer hverandre.
Vi tilstreber åpenhet i alt vårt arbeid. Dette gjør oss forutsigbare med tanke på de ulike insentivene vi tilbyr.

**_Lønn og bonus_**

- Variant justerer lønn likt for alle basert på Teknas lønsstatistikk. Eksempelvis ved en [mastergrad fra 2017, vil din fastlønn være 838 449 kroner. Sammen med gjennomsnittlig bonus ville årslønn + bonus ligge på 909 528. Din årlige pensjonsparing (på 7%) kommer i tillegg, og vil være på 58 691 kroner. ](https://www.variant.no/kalkulator?year=2017&degree=master).
- Bonus. Du vil sammen med alle ansatte dele 30% av overskuddet per kvartal som en resultatbonus. Ansatte som er i foreldrepermisjon eller som er sykemeldte får også full bonus. Gjennomsnittlig bonus per år har siden 2019 vært på 71 079.
- Gjennom Medeierskapsprogrammet i Variant [tilbys alle ansatte å kjøpe aksjer](https://blog.variant.no/invitasjon-til-%C3%A5-kj%C3%B8pe-aksjer-i-variant-as-27a29a307cb2) i Variant. Første april hvert år selger selskapet aksjer i selskapet til alle ansatte.

**_Alle våre vilkår ligger åpent_**

- [Gode og rettferdige betingelser](https://handbook.variant.no/#Selve-livet)
- [God lønn som er åpen for alle](https://www.variant.no/kalkulator)
- [Innsikt og påvirkning](https://blog.variant.no/bli-en-bedre-variant-7e1926bdcfba#e27f) i alt som skjer
- [Vokse faglig og hjelpe andre vokse](https://blog.variant.no/aapen-og-delt-kompetansebygging-c229771eee93)

Vi har en [håndbok](https://handbook.variant.no/) for hva du enn måtte lure på. (Pro tip: sjekk ut "Andre goder og ytelser")

## Om Variant

![Variant Oslo på tur i Hemsedal](/images/oslo-hemsedal-blob.png)
Variant er menneskene som jobber her. Vi har kommet sammen for å være med å skape et konsept og en filosofi vi selv tror på. Hverdagen blir mer spennende av å ha et fellesskap som engasjeres av utvikling og hvordan det påvirker hverdagen. Forretningsmodellen vår er enkel: Vi tilbyr flinke folk.

Da er det helt selvsagt at vi må investere i kunnskap. Læreglede kommer i mange fasonger og vi prøver å tilrettelegge for at vi som varianter skal lære på den måten vi ønsker. Noen av oss driver podcasts ([her](http://bartjs.io/tag/podcast-episode/) og [her](https://kortslutning.fun/)), noen lager [kodevideoer](https://youtube.com/kodesnutt), noen underviser på NTNU. I tillegg samles vi hver måned til det vi [kaller en variantdag](https://blog.variant.no/tagged/variantdag); vår egen innedag for faglig påfyll. Og, ikke minst, for å møtes. I Oslo har også de ulike avdelingene sine egne <em>og noen kalde</em>. Eksempelvis <em>Kode og noen kalde</em>
der vi jevnlig møtes for å utforske nye teknologier, vise frem noe fra prosjekt eller "mobprogrammere" med noe godt å drikke og spise 🔥
Konseptet og filosofien som er beskrevet over har vi behandlet i detalj, foråsidetsånn:

- [Åpen og delt kompetansebygging](https://blog.variant.no/aapen-og-delt-kompetansebygging-c229771eee93)
- Tillitsbasert ledelse: [del 1](https://blog.variant.no/tillitsbasert-ledelse-del-1-hva-og-hvorfor-86f6aa485cf9), [del 2](https://blog.variant.no/tillitsbasert-ledelse-del-2-sette-retning-449452fcc6a6)
- [Om lønn](https://blog.variant.no/bonusutbetaling-og-l%C3%B8nnsjusteringer-c6d340f0a6d)
- [På tide med bedre jobbintervjuer](https://blog.variant.no/paa-tide-med-bedre-jobbintervjuer-e59f6789a134)

Nylig har vi også valgt å open-source både ansettelsesavtaler og oppdragsavtaler. Onboarding står på tur etter det. Se mer på [https://github.com/varianter](https://github.com/varianter).

Variant er en stolt bærekraftig bedrift, som betyr at det er viktig for oss at alle skal trives, få plass og like og gode betingelser. Vi ønsker ikke overtid, men sunne arbeidforhold. Vi betaler internett hjemme og legger til rette for trening (om du velger å dra på studio eller oppgradere hjemmetreningen, er opp til deg). Det betyr også at vi ser spesielt etter oppdrag hvor vi kan bidra til å rette fokus mot en jordklode som skal funke for de som kommer etter oss, og hvor vi kan utgjøre en positiv påvirkning på samfunnet.

## Kontakt

Har du spørsmål eller ønsker å snakke med oss om stillingen? Da er Even (Leder for vekst i Oslo) eller Nikolai (teknologisjef i Oslo) riktige personer å ta en prat med.
